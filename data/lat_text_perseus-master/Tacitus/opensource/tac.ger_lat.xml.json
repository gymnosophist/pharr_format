{"TEI.2": {"teiHeader": {"@type": "text", "@status": "new", "fileDesc": {"titleStmt": {"title": "de Origine et Situ Germanorum Liber", "author": "Cornelius Tacitus"}, "sourceDesc": {"bibl": {"title": "Opera Minora", "author": "Cornelius Tacitus", "editor": {"@role": "editor", "#text": "Henry Furneaux"}, "publisher": "Clarendon Press", "pubPlace": "Oxford", "date": "1900"}}}, "encodingDesc": {"refsDecl": {"@doctype": "TEI.2", "state": [{"@n": "chunk", "@unit": "chapter"}, {"@unit": "section"}]}}, "profileDesc": {"langUsage": {"language": [{"@id": "la", "#text": "Latin"}, {"@id": "greek", "#text": "Greek"}]}}}, "text": {"@lang": "la", "@n": "Ger", "body": {"head": "Cornelii Taciti de Origine et Situ Germanorum Liber", "div1": [{"@type": "chapter", "@n": "1", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Germania omnis a Gallis Raetisque et Pannoniis Rheno \net Danubio fluminibus, a Sarmatis Dacisque mutuo metu \naut montibus separatur: cetera Oceanus ambit, latos sinus \net insularum immensa spatia complectens, nuper cognitis \nquibusdam gentibus ac regibus, quos bellum aperuit. \n\nRhenus, Raeticarum Alpium inaccesso ac praecipiti vertice \nortus, modico flexu in occidentem versus septentrionali \nOceano miscetur. \n\nDanubius molli et clementer edito montis \nAbnobae iugo effusus plures populos adit, donec in Ponticum mare sex meatibus erumpat; septimum os paludibus \nhauritur."}}, {"@type": "chapter", "@n": "2", "milestone": {"@n": "1", "@unit": "section"}, "p": [{"milestone": [{"@n": "2", "@unit": "section"}, {"@n": "3", "@unit": "section"}], "#text": "Ipsos Germanos indigenas crediderim minimeque aliarum \ngentium adventibus et hospitiis mixtos, quia nec terra olim \nsed classibus advehebantur qui mutare sedes quaerebant, et \nimmensus ultra utque sic dixerim adversus Oceanus raris ab \norbe nostro navibus aditur. \n\nquis porro, praeter periculum   \nhorridi et ignoti maris, Asia aut Africa aut Italia relicta \nGermaniam peteret, informem terris, asperam caelo, tristem \ncultu aspectuque nisi si patria sit?"}, {"milestone": [{"@n": "4", "@unit": "section"}, {"@n": "5", "@unit": "section"}], "#text": "Celebrant carminibus antiquis, quod unum apud illos \nmemoriae et annalium genus est, Tuistonem deum terra \neditum. ei filium Mannum originem gentis conditoresque \nManno tres filios adsignant, e quorum nominibus proximi \nOceano Ingaevones, medii Herminones, ceteri Istaevones vocentur. \n\nquidam, ut in licentia vetustatis, plures deo ortos \npluresque gentis appellationes, Marsos Gambrivios Suebos \nVandilios adfirmant, eaque vera et antiqua nomina. \n\nceterum Germaniae vocabulum recens et nuper additum, quoniam \nqui primi Rhenum transgressi Gallos expulerint ac nunc \nTungri, tunc Germani vocati sint: ita nationis nomen, non \ngentis, evaluisse paulatim, ut omnes primum a victore ob \nmetum, mox et a se ipsis invento nomine Germani vocarentur."}]}, {"@type": "chapter", "@n": "3", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Fuisse et apud eos Herculem memorant, primumque \nomnium virorum fortium ituri in proelia canunt. sunt \nillis haec quoque carmina quorum relatu, quem baritum \nvocant, accendunt animos futuraeque pugnae fortunam ipso \ncantu augurantur; terrent enim trepidantve, prout sonuit \nacies, nec tam vocis ille quam virtutis concentus videtur. \n\nadfectatur praecipue asperitas soni et fractum murmur, \nobiectis ad os scutis, quo plenior et gravior vox repercussu \n\nintumescat. ceterum et Ulixen quidam opinantur longo \nillo et fabuloso errore in hunc Oceanum delatum adisse   \nGermaniae terras, Asciburgiumque, quod in ripa Rheni \nsitum hodieque incolitur, ab illo constitutum nominatumque; aram quin etiam Ulixi consecratam, adiecto \nLaertae patris nomine, eodem loco olim repertam, monumentaque et tumulos quosdam Graecis litteris inscriptos in \n\nconfinio Germaniae Raetiaeque adhuc extare. quae neque \nconfirmare argumentis neque refellere in animo est: ex \ningenio suo quisque demat vel addat fidem."}}, {"@type": "chapter", "@n": "4", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Ipse eorum opinionibus accedo qui Germaniae populos \nnullis aliarum nationum conubiis infectos propriam et \nsinceram et tantum sui similem gentem extitisse arbitrantur. \n\nunde habitus quoque corporum, tamquam in tanto hominum numero, idem omnibus: truces et caerulei oculi, rutilae \ncomae, magna corpora et tantum ad impetum valida. \n\nlaboris atque operum non eadem patientia, minimeque sitim \naestumque tolerare, frigora atque inediam caelo solove \nadsueverunt."}}, {"@type": "chapter", "@n": "5", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "Terra etsi aliquanto specie differt, in universum tamen \naut silvis horrida aut paludibus foeda, humidior qua Gallias, \nventosior qua Noricum ac Pannoniam aspicit; satis ferax, \nfrugiferarum arborum impatiens, pecorum fecunda, sed \n\nplerumque improcera. ne armentis quidem suus honor aut \ngloria frontis: numero gaudent, eaeque solae et gratissimae \n\nopes sunt. argentum et aurum propitiine an irati dii negaverint dubito. nec tamen adfirmaverim nullam Germaniae \nvenam argentum aurumve gignere: quis enim scrutatus est? \n\npossessione et usu haud perinde adficiuntur: est videre \napud illos argentea vasa, legatis et principibus eorum muneri   \ndata, non in alia vilitate quam quae humo finguntur. \nquamquam proximi ob usum commerciorum aurum et argentum in pretio habent formasque quasdam nostrae pecuniae \nagnoscunt atque eligunt: interiores simplicius et antiquius \n\npermutatione mercium utuntur. pecuniam probant veterem \net diu notam, serratos bigatosque. argentum quoque magis \nquam aurum sequuntur, nulla adfectione animi, sed quia \nnumerus argenteorum facilior usui est promisca ac vilia \nmercantibus."}}, {"@type": "chapter", "@n": "6", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "Ne ferrum quidem superest, sicut ex genere telorum \ncolligitur. rari gladiis aut maioribus lanceis utuntur: hastas \nvel ipsorum vocabulo frameas gerunt angusto et brevi ferro, \nsed ita acri et ad usum habili, ut eodem telo, prout ratio \n\nposcit, vel comminus vel eminus pugnent. et eques quidem \nscuto frameaque contentus est, pedites et missilia spargunt, \npluraque singuli, atque in immensum vibrant, nudi aut \nsagulo leves. nulla cultus iactatio: scuta tantum lectissimis \n\ncoloribus distinguunt. paucis loricae, vix uni alterive cassis \naut galea. equi non forma, non velocitate conspicui. sed \nnec variare gyros in morem nostrum docentur: in rectum \naut uno flexu dextros agunt, ita coniuncto orbe ut nemo \n\nposterior sit. in universum aestimanti plus penes peditem \nroboris; eoque mixti proeliantur, apta et congruente ad \nequestrem pugnam velocitate peditum, quos ex omni iuventute delectos ante aciem locant. \n\ndefinitur et numerus: \ncenteni ex singulis pagis sunt, idque ipsum inter suos vocantur, et quod primo numerus fuit, iam nomen et honor \n\nest. acies per cuneos componitur. cedere loco, dummodo \nrursus instes, consilii quam formidinis arbitrantur. corpora   \nsuorum etiam in dubiis proeliis referunt. scutum reliquisse \npraecipuum flagitium, nec aut sacris adesse aut concilium \ninire ignominioso fas, multique superstites bellorum infamiam laqueo finierunt."}}, {"@type": "chapter", "@n": "7", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Reges ex nobilitate, duces ex virtute sumunt. nec regibus infinita ac libera potestas, et duces exemplo potius \nquam imperio, si prompti, si conspicui, si ante aciem agant, \n\nadmiratione praesunt. ceterum neque animadvertere neque \nvincire, ne verberare quidem nisi sacerdotibus permissum, \nnon quasi in poenam nec ducis iussu, sed velut deo imperante, quem adesse bellantibus credunt. \n\neffigiesque et signa \nquaedam detracta lucis in proelium ferunt; quodque praecipuum fortitudinis incitamentum est, non casus nec fortuita conglobatio turmam aut cuneum facit, sed familiae et \npropinquitates; et in proximo pignora, unde feminarum \n\nululatus audiri, unde vagitus infantium. hi cuique sanctissimi testes, hi maximi laudatores: ad matres, ad coniuges \nvulnera ferunt; nec illae numerare et exigere plagas pavent, \ncibosque et hortamina pugnantibus gestant."}}, {"@type": "chapter", "@n": "8", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Memoriae proditur quasdam acies inclinatas iam et labantes a feminis restitutas constantia precum et obiectu \npectorum et monstrata comminus captivitate, quam longe \nimpatientius feminarum suarum nomine timent, adeo ut \nefficacius obligentur animi civitatum quibus inter obsides \n\npuellae quoque nobiles imperantur. inesse quin etiam \nsanctum aliquid et providum putant, nec aut consilia earum \n\naspernantur aut responsa neglegunt. vidimus sub divo \nVespasiano Veledam diu apud plerosque numinis loco \nhabitam; sed et olim Auriniam et complures alias venerati \nsunt, non adulatione nec tamquam facerent deas."}}, {"@type": "chapter", "@n": "9", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Deorum maxime Mercurium colunt, cui certis diebus \nhumanis quoque hostiis litare fas habent. Herculem ac \nMartem concessis animalibus placant. \n\npars Sueborum et Isidi sacrificat: unde causa et origo peregrino sacro parum \ncomperi nisi quod signum ipsum in modum liburnae figuratum \n\ndocet advectam religionem. ceterum nec cohibere \nparietibus deos neque in ullam humani oris speciem adsimulare ex magnitudine caelestium arbitrantur: lucos ac \nnemora consecrant deorumque nominibus appellant secretum illud, quod sola reverentia vident."}}, {"@type": "chapter", "@n": "10", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "Auspicia sortesque ut qui maxime observant. sortium \nconsuetudo simplex. virgam frugiferae arbori decisam in \nsurculos amputant eosque notis quibusdam discretos super \n\ncandidam vestem temere ac fortuito spargunt. mox, si \npublice consultetur, sacerdos civitatis, sin privatim, ipse \npater familiae, precatus deos caelumque suspiciens ter \nsingulos tollit, sublatos secundum impressam ante notam \n\ninterpretatur. si prohibuerunt, nulla de eadem re in eundem diem consultatio; sin permissum, auspiciorum adhuc \nfides exigitur. et illud quidem etiam hic notum, avium \nvoces volatusque interrogare: proprium gentis equorum \n\nquoque praesagia ac monitus experiri. publice aluntur \nisdem nemoribus ac lucis, candidi et nullo mortali opere \ncontacti; quos pressos sacro curru sacerdos ac rex vel \nprinceps civitatis comitantur hinnitusque ac fremitus observant. \n\nnec ulli auspicio maior fides, non solum apud \nplebem, sed apud proceres, apud sacerdotes; se enim \nministros deorum, illos conscios putant. est et alia observatio auspiciorum, qua gravium bellorum eventus explorant. \n\neius gentis cum qua bellum est captivum quoquo \nmodo interceptum cum electo popularium suorum, patriis \nquemque armis, committunt: victoria huius vel illius pro \npraeiudicio accipitur."}}, {"@type": "chapter", "@n": "11", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "De minoribus rebus principes consultant, de maioribus \nomnes, ita tamen ut ea quoque, quorum penes plebem \n\narbitrium est, apud principes praetractentur. coeunt, nisi \nquid fortuitum et subitum incidit, certis diebus, cum aut \nincohatur luna aut impletur; nam agendis rebus hoc auspicatissimum initium credunt. nec dierum numerum, ut nos, \nsed noctium computant. sic constituunt, sic condicunt: \n\nnox ducere diem videtur. illud ex libertate vitium, quod \nnon simul nec ut iussi conveniunt, sed et alter et tertius \n\ndies cunctatione coeuntium absumitur. ut turbae placuit, \nconsidunt armati. silentium per sacerdotes, quibus tum \n\net coercendi ius est, imperatur. mox rex vel princeps, \nprout aetas cuique, prout nobilitas, prout decus bellorum, \nprout facundia est, audiuntur auctoritate suadendi magis \n\nquam iubendi potestate. si displicuit sententia, fremitu \naspernantur; sin placuit, frameas concutiunt: honoratissimum adsensus genus est armis laudare."}}, {"@type": "chapter", "@n": "12", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Licet apud concilium accusare quoque et discrimen \ncapitis intendere. distinctio poenarum ex delicto: proditores et transfugas arboribus suspendunt, ignavos et imbelles \net corpore infames caeno ac palude, iniecta insuper crate, \n\nmergunt. diversitas supplicii illuc respicit, tamquam scelera \nostendi oporteat dum puniuntur, flagitia abscondi. sed et \nlevioribus delictis pro modo poena: equorum pecorumque \nnumero convicti multantur. pars multae regi vel civitati, \npars ipsi qui vindicatur vel propinquis eius exsolvitur.   \n\neliguntur in isdem conciliis et principes qui iura per pagos \nvicosque reddunt; centeni singulis ex plebe comites consilium simul et auctoritas adsunt."}}, {"@type": "chapter", "@n": "13", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Nihil autem neque publicae neque privatae rei nisi armati \nagunt. sed arma sumere non ante cuiquam moris quam \ncivitas suffecturum probaverit. tum in ipso concilio vel \nprincipum aliquis vel pater vel propinqui scuto frameaque \niuvenem ornant: haec apud illos toga, hic primus iuventae \nhonos; ante hoc domus pars videntur, mox rei publicae. \n\ninsignis nobilitas aut magna patrum merita principis dignationem etiam adulescentulis adsignant:  ceteris robustioribus \nac iam pridem probatis adgregantur, nec rubor inter comites \n\naspici. gradus quin etiam ipse comitatus habet, iudicio \neius quem sectantur; magnaque et comitum aemulatio, \nquibus primus apud principem suum locus, et principum, \n\ncui plurimi et acerrimi comites. haec dignitas, hae vires: \nmagno semper electorum iuvenum globo circumdari in \npace decus, in bello praesidium. nec solum in sua gente \ncuique, sed apud finitimas quoque civitates id nomen, ea \ngloria est, si numero ac virtute comitatus emineat; expetuntur enim legationibus et muneribus ornantur et ipsa \nplerumque fama bella profligant."}}, {"@type": "chapter", "@n": "14", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Cum ventum in aciem, turpe principi virtute vinci, turpe \ncomitatui virtutem principis non adaequare. iam vero \ninfame in omnem vitam ac probrosum superstitem principi \nsuo ex acie recessisse: illum defendere, tueri, sua quoque \nfortia facta gloriae eius adsignare praecipuum sacramentum \nest: principes pro victoria pugnant, comites pro principe. \n\nsi civitas in qua orti sunt longa pace et otio torpeat, plerique nobilium adulescentium petunt ultro eas nationes, quae \ntum bellum aliquod gerunt, quia et ingrata genti quies et   \nfacilius inter ancipitia clarescunt magnumque comitatum \n\nnon nisi vi belloque tueare; exigunt enim principis sui \nliberalitate illum bellatorem equum, illam cruentam victricemque frameam; nam epulae et quamquam incompti, \nlargi tamen apparatus pro stipendio cedunt. materia munificentiae per bella et raptus. \n\nnec arare terram aut expectare annum tam facile persuaseris quam vocare hostem et \nvulnera mereri; pigrum quin immo et iners videtur sudore \nadquirere quod possis sanguine parare."}}, {"@type": "chapter", "@n": "15", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Quotiens bella non ineunt, non multum venatibus, plus \nper otium transigunt, dediti somno ciboque: fortissimus \nquisque ac bellicosissimus nihil agens, delegata domus et \npenatium et agrorum cura feminis senibusque et infirmissimo cuique ex familia, ipsi hebent, mira diversitate naturae, \ncum idem homines sic ament inertiam et oderint quietem. \n\nmos est civitatibus ultro ac viritim conferre principibus vel \narmentorum vel frugum, quod pro honore acceptum etiam \n\nnecessitatibus subvenit. gaudent praecipue finitimarum \ngentium donis, quae non modo a singulis, sed et publice \nmittuntur, electi equi, magnifica arma, phalerae torquesque; iam et pecuniam accipere docuimus."}}, {"@type": "chapter", "@n": "16", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Nullas Germanorum populis urbes habitari satis notum \nest, ne pati quidem inter se iunctas sedes. colunt discreti \n\nac diversi, ut fons, ut campus, ut nemus placuit. vicos \nlocant non in nostrum morem conexis et cohaerentibus \naedificiis: suam quisque domum spatio circumdat, sive \n\nadversus casus ignis remedium sive inscitia aedificandi. ne \ncaementorum quidem apud illos aut tegularum usus: materia \nad omnia utuntur informi et citra speciem aut delectationem. \nquaedam loca diligentius inlinunt terra ita pura ac splendente ut picturam ac lineamenta colorum imitetur. \n\nsolent  et subterraneos specus aperire eosque multo insuper fimo \nonerant, suffugium hiemis et receptaculum frugibus, quia \nrigorem frigorum eius modi loci molliunt, et si quando \nhostis advenit, aperta populatur, abdita autem et defossa \naut ignorantur aut eo ipso fallunt quod quaerenda sunt."}}, {"@type": "chapter", "@n": "17", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Tegumen omnibus sagum fibula aut, si desit, spina consertum: cetera intecti totos dies iuxta focum atque ignem \nagunt. locupletissimi veste distinguuntur non fluitante, \nsicut Sarmatae ac Parthi, sed stricta et singulos artus exprimente. \n\ngerunt et ferarum pelles, proximi ripae neglegenter, \nulteriores exquisitius, ut quibus nullus per commercia cultus. \neligunt feras et detracta velamina spargunt maculis pellibusque beluarum, quas exterior Oceanus atque ignotum mare \n\ngignit. nec alius feminis quam viris habitus, nisi quod \nfeminae saepius lineis amictibus velantur eosque purpura \nvariant, partemque vestitus superioris in manicas non extendunt, nudae brachia ac lacertos; sed et proxima pars \npectoris patet."}}, {"@type": "chapter", "@n": "18", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Quamquam severa illic matrimonia, nec ullam morum \npartem magis laudaveris. nam prope soli barbarorum singulis uxoribus contenti sunt, exceptis admodum paucis, qui \nnon libidine sed ob nobilitatem plurimis nuptiis ambiuntur. \n\ndotem non uxor marito, sed uxori maritus offert. intersunt parentes et propinqui ac munera probant, munera non \nad delicias muliebres quaesita nec quibus nova nupta \ncomatur, sed boves et frenatum equum et scutum cum \n\nframea gladioque. in haec munera uxor accipitur, atque \nin vicem ipsa armorum aliquid viro adfert: hoc maximum \nvinculum, haec arcana sacra, hos coniugales deos arbitrantur. \n\nne se mulier extra virtutum cogitationes extraque \nbellorum casus putet, ipsis incipientis matrimonii auspiciis   \nadmonetur venire se laborum periculorumque sociam, idem \nin pace, idem in proelio passuram ausuramque: hoc iuncti \nboves, hoc paratus equus, hoc data arma denuntiant. sic \nvivendum, sic pariendum: accipere se quae liberis inviolata \nac digna reddat, quae nurus accipiant rursusque ad nepotes \nreferantur."}}, {"@type": "chapter", "@n": "19", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "Ergo saepta pudicitia agunt, nullis spectaculorum illecebris, nullis conviviorum irritationibus corruptae. \n\nlitterarum secreta viri pariter ac feminae ignorant. paucissima \nin tam numerosa gente adulteria, quorum poena praesens \net maritis permissa: abscisis crinibus nudatam coram propinquis expellit domo maritus ac per omnem vicum verbere \nagit; publicatae enim pudicitiae nulla venia: non forma, \n\nnon aetate, non opibus maritum invenerit. nemo enim \nillic vitia ridet, nec corrumpere et corrumpi saeculum \nvocatur. melius quidem adhuc eae civitates, in quibus \ntantum virgines nubunt et cum spe votoque uxoris semel \n\ntransigitur. sic unum accipiunt maritum quo modo unum \ncorpus unamque vitam, ne ulla cogitatio ultra, ne longior \ncupiditas, ne tamquam maritum sed tamquam matrimonium \n\nament. numerum liberorum finire aut quemquam ex \nagnatis necare flagitium habetur, plusque ibi boni mores \nvalent quam alibi bonae leges."}}, {"@type": "chapter", "@n": "20", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "In omni domo nudi ac sordidi in hos artus, in haec \ncorpora, quae miramur, excrescunt. sua quemque mater \n\nuberibus alit, nec ancillis ac nutricibus delegantur. dominum ac servum nullis educationis deliciis dignoscas: inter \neadem pecora, in eadem humo degunt, donec aetas separet   \n\ningenuos, virtus agnoscat. sera iuvenum venus, eoque \ninexhausta pubertas. nec virgines festinantur; eadem \niuventa, similis proceritas: pares validaeque miscentur, ac \n\nrobora parentum liberi referunt. sororum filiis idem apud \navunculum qui apud patrem honor. quidam sanctiorem artioremque hunc nexum sanguinis arbitrantur et in accipiendis \nobsidibus magis exigunt, tamquam et animum firmius et \n\ndomum latius teneant. heredes tamen successoresque sui \ncuique liberi, et nullum testamentum. si liberi non sunt, \nproximus gradus in possessione fratres, patrui, avunculi. \nquanto plus propinquorum, quanto maior adfinium numerus, \ntanto gratiosior senectus; nec ulla orbitatis pretia."}}, {"@type": "chapter", "@n": "21", "milestone": {"@n": "1", "@unit": "section"}, "p": [{"milestone": {"@n": "2", "@unit": "section"}, "#text": "Suscipere tam inimicitias seu patris seu propinqui quam \namicitias necesse est. nec implacabiles durant: luitur enim \netiam homicidium certo armentorum ac pecorum numero \nrecipitque satisfactionem universa domus, utiliter in publicum, quia periculosiores sunt inimicitiae iuxta libertatem."}, {"milestone": {"@n": "3", "@unit": "section"}, "#text": "Convictibus et hospitiis non alia gens effusius indulget. \nquemcumque mortalium arcere tecto nefas habetur; pro \nfortuna quisque apparatis epulis excipit. cum defecere, qui \nmodo hospes fuerat, monstrator hospitii et comes; proximam \n\ndomum non invitati adeunt. nec interest: pari humanitate \naccipiuntur. notum ignotumque quantum ad ius hospitis \nnemo discernit. abeunti, si quid poposcerit, concedere \nmoris; et poscendi in vicem eadem facilitas. gaudent \nmuneribus, sed nec data imputant nec acceptis obligantur."}]}, {"@type": "chapter", "@n": "22", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Statim e somno, quem plerumque in diem extrahunt, \nlavantur, saepius calida, ut apud quos plurimum hiems   \noccupat. lauti cibum capiunt: separatae singulis sedes et \nsua cuique mensa. tum ad negotia nec minus saepe ad \n\nconvivia procedunt armati. diem noctemque continuare \npotando nulli probrum. crebrae, ut inter vinolentos, rixae \nraro conviciis, saepius caede et vulneribus transiguntur. \n\nsed et de reconciliandis invicem inimicis et iungendis \nadfinitatibus et adsciscendis principibus, de pace denique ac \nbello plerumque in conviviis consultant, tamquam nullo \nmagis tempore aut ad simplices cogitationes pateat animus \n\naut ad magnas incalescat. gens non astuta nec callida \naperit adhuc secreta pectoris licentia loci; ergo detecta \net nuda omnium mens. postera die retractatur, et salva \nutriusque temporis ratio est: deliberant dum fingere nesciunt, constituunt dum errare non possunt."}}, {"@type": "chapter", "@n": "23", "milestone": {"@n": "1", "@unit": "section"}, "p": {"milestone": {"@n": "2", "@unit": "section"}, "#text": "Potui humor ex hordeo aut frumento, in quandam similitudinem vini corruptus; proximi ripae et vinum mercantur. \ncibi simplices, agrestia poma, recens fera aut lac concretum: \nsine apparatu, sine blandimentis expellunt famem. adversus \n\nsitim non eadem temperantia. si indulseris ebrietati suggerendo quantum concupiscunt, haud minus facile vitiis quam \narmis vincentur."}}, {"@type": "chapter", "@n": "24", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Genus spectaculorum unum atque in omni coetu idem: \nnudi iuvenes, quibus id ludicrum est, inter gladios se atque \n\ninfestas frameas saltu iaciunt. exercitatio artem paravit, \nars decorem, non in quaestum tamen aut mercedem: quamvis audacis lasciviae pretium est voluptas spectantium. \n\naleam, quod mirere, sobrii inter seria exercent, tanta lucrandi \nperdendive temeritate, ut, cum omnia defecerunt, extremo \nac novissimo iactu de libertate ac de corpore contendant. \n\nvictus voluntariam servitutem adit; quamvis iuvenior, \nquamvis robustior, alligari se ac venire patitur. ea est in re   \nprava pervicacia; ipsi fidem vocant. servos condicionis \nhuius per commercia tradunt, ut se quoque pudore victoriae \nexsolvant."}}, {"@type": "chapter", "@n": "25", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Ceteris servis non in nostrum morem descriptis per \nfamiliam ministeriis utuntur: suam quisque sedem, suos \npenates regit. frumenti modum dominus aut pecoris aut \nvestis ut colono iniungit, et servus hactenus paret; cetera \n\ndomus officia uxor ac liberi exequuntur. verberare servum \nac vinculis et opere coercere rarum: occidere solent, non \ndisciplina et severitate, sed impetu et ira, ut inimicum, nisi \n\nquod impune est. liberti non multum supra servos sunt, \nraro aliquod momentum in domo, numquam in civitate, \nexceptis dumtaxat iis gentibus quae regnantur. ibi enim et \nsuper ingenuos et super nobiles ascendunt: apud ceteros \nimpares libertini libertatis argumentum sunt."}}, {"@type": "chapter", "@n": "26", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Faenus agitare et in usuras extendere ignotum; ideoque \nmagis servatur quam si vetitum esset. agri pro numero cultorum ab universis in vices occupantur, quos mox inter se \nsecundum dignationem partiuntur; facilitatem partiendi \n\ncamporum spatia praestant. arva per annos mutant, et superest ager. nec enim cum ubertate et amplitudine soli labore \ncontendunt, ut pomaria conserant, ut prata separent, ut hortos \n\nrigent: sola terrae seges imperatur. unde annum quoque \nipsum non in totidem digerunt species: hiems et ver et \naestas intellectum ac vocabula habent, autumni perinde \nnomen ac bona ignorantur."}}, {"@type": "chapter", "@n": "27", "milestone": {"@n": "1", "@unit": "section"}, "p": [{"milestone": [{"@n": "2", "@unit": "section"}, {"@n": "3", "@unit": "section"}], "#text": "Funerum nulla ambitio: id solum observatur ut corpora \n\nclarorum virorum certis lignis crementur. struem rogi nec \nvestibus nec odoribus cumulant: sua cuique arma, quorundam igni et equus adicitur. sepulcrum caespes erigit: \nmonumentorum arduum et operosum honorem ut gravem \ndefunctis aspernantur. lamenta ac lacrimas cito, dolorem \net tristitiam tarde ponunt. feminis lugere honestum est, \nviris meminisse."}, "Haec in commune de omnium Germanorum origine ac \nmoribus accepimus: nunc singularum gentium instituta \nritusque quatenus differant, quaeque nationes e Germania \nin Gallias commigraverint, expediam."]}, {"@type": "chapter", "@n": "28", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "Validiores olim Gallorum res fuisse summus auctorum \ndivus Iulius tradit; eoque credibile est etiam Gallos in \nGermaniam transgressos. quantulum enim amnis obstabat \nquo minus, ut quaeque gens evaluerat, occuparet permutaretque sedes promiscas adhuc et nulla regnorum potentia \n\ndivisas! igitur inter Hercyniam silvam Rhenumque et \nMoenum amnes Helvetii, ulteriora Boii, Gallica utraque \ngens, tenuere. manet adhuc Boihaemi nomen signatque loci veterem memoriam quamvis mutatis cultoribus. \n\nsed utrum Aravisci in Pannoniam ab Osis, Germanorum \nnatione, an Osi ab Araviscis in Germaniam commigraverint, cum eodem adhuc sermone institutis moribus \nutantur, incertum est, quia pari olim inopia ac libertate \n\neadem utriusque ripae bona malaque erant. Treveri et \nNervii circa adfectationem Germanicae originis ultro ambitiosi sunt, tamquam per hanc gloriam sanguinis a similitudine et inertia Gallorum separentur. ipsam Rheni ripam   \nhaud dubie Germanorum populi colunt, Vangiones, Triboci, \n\nNemetes. ne Ubii quidem, quamquam Romana colonia \nesse meruerint ac libentius Agrippinenses conditoris sui \nnomine vocentur, origine erubescunt, transgressi olim et \nexperimento fidei super ipsam Rheni ripam collocati, ut \narcerent, non ut custodirentur."}}, {"@type": "chapter", "@n": "29", "milestone": {"@n": "1", "@unit": "section"}, "p": [{"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Omnium harum gentium virtute praecipui Batavi non \nmultum ex ripa, sed insulam Rheni amnis colunt, Chattorum quondam populus et seditione domestica in eas sedes \n\ntransgressus in quibus pars Romani imperii fierent. manet \nhonos et antiquae societatis insigne; nam nec tributis contemnuntur nec publicanus atterit; exempti oneribus et \ncollationibus et tantum in usum proeliorum sepositi, velut \n\ntela atque arma, bellis reservantur. est in eodem obsequio \net Mattiacorum gens; protulit enim magnitudo populi \nRomani ultra Rhenum ultraque veteres terminos imperii \nreverentiam. ita sede finibusque in sua ripa, mente animoque nobiscum agunt, cetera similes Batavis, nisi quod ipso \nadhuc terrae suae solo et caelo acrius animantur."}, "Non numeraverim inter Germaniae populos, quamquam \ntrans Rhenum Danubiumque consederint, eos qui Decumates \nagros exercent: levissimus quisque Gallorum et inopia \naudax dubiae possessionis solum occupavere; mox limite \nacto promotisque praesidiis sinus imperii et pars provinciae \nhabentur."]}, {"@type": "chapter", "@n": "30", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Ultra hos Chatti initium sedis ab Hercynio saltu incohant, \nnon ita effusis ac palustribus locis ut ceterae civitates in quas \nGermania patescit, durant siquidem colles, paulatim rarescunt, et Chattos suos saltus Hercynius prosequitur simul   \n\natque deponit. duriora genti corpora, stricti artus, minax \nvultus et maior animi vigor. multum, ut inter Germanos, \nrationis ac sollertiae: praeponere electos, audire praepositos, \nnosse ordines, intellegere occasiones, differre impetus, disponere diem, vallare noctem, fortunam inter dubia, virtutem \ninter certa numerare, quodque rarissimum nec nisi Romanae \ndisciplinae concessum, plus reponere in duce quam in \n\nexercitu. omne robur in pedite, quem super arma ferramentis quoque et copiis onerant: alios ad proelium ire \nvideas, Chattos ad bellum. rari excursus et fortuita pugna. \nequestrium sane virium id proprium, cito parare victoriam, \ncito cedere:  peditum velocitas iuxta formidinem, cunctatio propior constantiae est."}}, {"@type": "chapter", "@n": "31", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "Et aliis Germanorum populis usurpatum raro et privata \ncuiusque audentia apud Chattos in consensum vertit, ut \nprimum adoleverint, crinem barbamque submittere, nec nisi \nhoste caeso exuere votivum obligatumque virtuti oris habitum.\n\nsuper sanguinem et spolia revelant frontem, seque \ntum demum pretia nascendi rettulisse dignosque patria ac \nparentibus ferunt; ignavis et imbellibus manet squalor. \n\nfortissimus quisque ferreum insuper anulum (ignominiosum \nid genti) velut vinculum gestat, donec se caede hostis \n\nabsolvat. plurimis Chattorum hic placet habitus, iamque \ncanent insignes et hostibus simul suisque monstrati. \nomnium penes hos initia pugnarum; haec prima semper \nacies, visu nova: nam ne in pace quidem vultu mitiore \n\nmansuescunt. nulli domus aut ager aut aliqua cura: prout \nad quemque venere, aluntur, prodigi alieni, contemptores   \nsui, donec exsanguis senectus tam durae virtuti impares \nfaciat."}}, {"@type": "chapter", "@n": "32", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Proximi Chattis certum iam alveo Rhenum quique \n\nterminus esse sufficiat Usipi ac Tencteri colunt. Tencteri \nsuper solitum bellorum decus equestris disciplinae arte \npraecellunt; nec maior apud Chattos peditum laus quam \n\nTencteris equitum. sic instituere maiores, posteri imitantur. hi lusus infantium, haec iuvenum aemulatio: perseverant senes. \n\ninter familiam et penates et iura successionum \nequi traduntur: excipit filius, non ut cetera, maximus natu, \nsed prout ferox bello et melior."}}, {"@type": "chapter", "@n": "33", "milestone": {"@n": "1", "@unit": "section"}, "p": {"milestone": {"@n": "2", "@unit": "section"}, "#text": "Iuxta Tencteros Bructeri olim occurrebant: nunc Chamavos et Angrivarios immigrasse narratur, pulsis Bructeris \nac penitus excisis vicinarum consensu nationum, seu superbiae odio seu praedae dulcedine seu favore quodam erga \nnos deorum; nam ne spectaculo quidem proelii invidere. \n\nsuper sexaginta milia non armis telisque Romanis, sed, \nquod magnificentius est, oblectationi oculisque ceciderunt. \nmaneat, quaeso, duretque gentibus, si non amor nostri, \nat certe odium sui, quando urgentibus imperii fatis nihil \niam praestare fortuna maius potest quam hostium discordiam."}}, {"@type": "chapter", "@n": "34", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Angrivarios et Chamavos a tergo Dulgubnii et Chasuarii \nclaudunt aliaeque gentes haud perinde memoratae, a fronte \nFrisii excipiunt. maioribus minoribusque Frisiis vocabulum \nest ex modo virium. utraeque nationes usque ad Oceanum \nRheno praetexuntur ambiuntque immensos insuper lacus et \n\nRomanis classibus navigatos. ipsum quin etiam Oceanum \nilla temptavimus; et superesse adhuc Herculis columnas   \nfama vulgavit, sive adiit Hercules, seu quicquid ubique \n\nmagnificum est, in claritatem eius referre consensimus. nec \ndefuit audentia Druso Germanico, sed obstitit Oceanus in \nse simul atque in Herculem inquiri. mox nemo temptavit, \nsanctiusque ac reverentius visum de actis deorum credere \nquam scire."}}, {"@type": "chapter", "@n": "35", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Hactenus in occidentem Germaniam novimus; in septentrionem ingenti flexu recedit. ac primo statim Chaucorum \ngens, quamquam incipiat a Frisiis ac partem litoris occupet, \nomnium quas exposui gentium lateribus obtenditur, donec \n\nin Chattos usque sinuetur. tam immensum terrarum \nspatium non tenent tantum Chauci sed et implent, populus \ninter Germanos nobilissimus quique magnitudinem suam \n\nmalit iustitia tueri. sine cupiditate, sine impotentia, quieti \nsecretique nulla provocant bella, nullis raptibus aut latrociniis populantur. \n\nid praecipuum virtutis ac virium argumentum est, quod, ut superiores agant, non per iniurias \nadsequuntur; prompta tamen omnibus arma ac, si res poscat, \nexercitus, plurimum virorum equorumque; et quiescentibus eadem fama."}}, {"@type": "chapter", "@n": "36", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "In latere Chaucorum Chattorumque Cherusci nimiam ac \nmarcentem diu pacem inlacessiti nutrierunt; idque iucundius quam tutius fuit, quia inter impotentes et validos falso \nquiescas: ubi manu agitur, modestia ac probitas nomina \n\nsuperioris sunt. ita qui olim boni aequique Cherusci, nunc \ninertes ac stulti vocantur; Chattis victoribus fortuna in \n\nsapientiam cessit. tracti ruina Cheruscorum et Fosi, contermina gens, adversarum rerum ex aequo socii sunt, cum in \nsecundis minores fuissent."}}, {"@type": "chapter", "@n": "37", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "Eundem Germaniae sinum proximi Oceano Cimbri tenent, \nparva nunc civitas, sed gloria ingens. veterisque famae lata \nvestigia manent, utraque ripa castra ac spatia, quorum \nambitu nunc quoque metiaris molem manusque gentis et \n\ntam magni exitus fidem. sescentesimum et quadragesimum \nannum urbs nostra agebat, cum primum Cimbrorum audita \nsunt arma Caecilio Metello ac Papirio Carbone consulibus. \nex quo si ad alterum imperatoris Traiani consulatum computemus, ducenti ferme et decem anni colliguntur: tam diu \n\nGermania vincitur. medio tam longi aevi spatio multa in \nvicem damna. non Samnis, non Poeni, non Hispaniae \nGalliaeve, ne Parthi quidem saepius admonuere: quippe \n\nregno Arsacis acrior est Germanorum libertas. quid enim \naliud nobis quam caedem Crassi, amisso et ipse Pacoro, \n\ninfra Ventidium deiectus Oriens obiecerit? at Germani \nCarbone et Cassio et Scauro Aurelio et Servilio Caepione \nMaximoque Mallio fusis vel captis quinque simul consulares \nexercitus populo Romano, Varum tresque cum eo legiones \netiam Caesari abstulerunt; nec impune C. Marius in Italia, \ndivus Iulius in Gallia, Drusus ac Nero et Germanicus in \nsuis eos sedibus perculerunt: mox ingentes C. Caesaris \n\nminae in ludibrium versae. inde otium, donec occasione \ndiscordiae nostrae et civilium armorum expugnatis legionum hibernis etiam Gallias adfectavere, ac rursus pulsi; \nnam proximis temporibus triumphati magis quam victi sunt."}}, {"@type": "chapter", "@n": "38", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Nunc de Suebis dicendum est, quorum non una ut \nChattorum Tencterorumve gens; maiorem enim Germaniae \npartem obtinent, propriis adhuc nationibus nominibusque \n\ndiscreti, quamquam in commune Suebi vocentur. insigne   \ngentis obliquare crinem nodoque substringere: sic Suebi a \nceteris Germanis, sic Sueborum ingenui a servis separantur. \n\nin aliis gentibus seu cognatione aliqua Sueborum seu, quod \nsaepius accidit, imitatione, rarum et intra iuventae spatium: \napud Suebos usque ad canitiem horrentes capilli retorquentur, ac saepe in ipso vertice religantur. \n\nprincipes et \nornatiorem habent: ea cura formae, sed innoxia; neque \nenim ut ament amenturve, in altitudinem quandam et terrorem adituri bella compti, ut hostium oculis, ornantur."}}, {"@type": "chapter", "@n": "39", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}], "#text": "Vetustissimos nobilissimosque Sueborum Semnones memorant; fides antiquitatis religione firmatur. \n\nstato tempore in \nsilvam auguriis patrum et prisca formidine sacram \nnominis eiusdemque sanguinis populi legationibus coeunt \ncaesoque publice homine celebrant barbari ritus horrenda \n\nprimordia. est et alia luco reverentia: nemo nisi vinculo \nligatus ingreditur, ut minor et potestatem numinis prae se \nferens. si forte prolapsus est, attolli et insurgere haud \n\nlicitum: per humum evolvuntur. eoque omnis superstitio \nrespicit, tamquam inde initia gentis, ibi regnator omnium \ndeus, cetera subiecta atque parentia. adicit auctoritatem \nfortuna Semnonum: centum pagis habitant, magnoque \ncorpore efficitur ut se Sueborum caput credant."}}, {"@type": "chapter", "@n": "40", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}], "#text": "Contra Langobardos paucitas nobilitat: plurimis ac \nvalentissimis nationibus cincti non per obsequium sed \nproeliis et periclitando tuti sunt. Reudigni deinde et \nAviones et Anglii et Varini et Eudoses et Suarines et \n\nNuitones fluminibus aut silvis muniuntur. nec quicquam \nnotabile in singulis, nisi quod in commune Nerthum, id est \nTerram matrem, colunt eamque intervenire rebus hominum, \ninvehi populis arbitrantur. est in insula Oceani castum \nnemus, dicatumque in eo vehiculum, veste contectum; \n\nattingere uni sacerdoti concessum. is adesse penetrali \ndeam intellegit vectamque bubus feminis multa cum veneratione prosequitur. laeti tunc dies, festa loca, quaecumque \n\nadventu hospitioque dignatur. non bella ineunt, non arma \nsumunt; clausum omne ferrum; pax et quies tunc tantum \nnota, tunc tantum amata, donec idem sacerdos satiatam \n\nconversatione mortalium deam templo reddat. mox vehiculum et vestis et, si credere velis, numen ipsum secreto \nlacu abluitur. servi ministrant, quos statim idem lacus \nhaurit. arcanus hinc terror sanctaque ignorantia, quid sit \nillud quod tantum perituri vident."}}, {"@type": "chapter", "@n": "41", "milestone": {"@n": "1", "@unit": "section"}, "p": {"milestone": {"@n": "2", "@unit": "section"}, "#text": "Et haec quidem pars Sueborum in secretiora Germaniae \nporrigitur: propior, ut, quo modo paulo ante Rhenum, sic \nnunc Danubium sequar, Hermundurorum civitas, fida Romanis; eoque solis Germanorum non in ripa commercium, \nsed penitus atque in splendidissima Raetiae provinciae \n\ncolonia. passim sine custode transeunt; et cum ceteris \ngentibus arma modo castraque nostra ostendamus, his   \ndomos villasque patefecimus non concupiscentibus. in \nHermunduris Albis oritur, flumen inclutum et notum olim; \nnunc tantum auditur."}}, {"@type": "chapter", "@n": "42", "milestone": {"@n": "1", "@unit": "section"}, "p": {"milestone": {"@n": "2", "@unit": "section"}, "#text": "Iuxta Hermunduros Naristi ac deinde Marcomani et \nQuadi agunt. praecipua Marcomanorum gloria viresque, \natque ipsa etiam sedes pulsis olim Boiis virtute parta. nec \nNaristi Quadive degenerant. eaque Germaniae velut frons \n\nest, quatenus Danubio praecingitur. Marcomanis Quadisque usque ad nostram memoriam reges manserunt ex gente \nipsorum, nobile Marobodui et Tudri genus (iam et externos \npatiuntur), sed vis et potentia regibus ex auctoritate Romana. \nraro armis nostris, saepius pecunia iuvantur, nec minus \nvalent."}}, {"@type": "chapter", "@n": "43", "milestone": {"@n": "1", "@unit": "section"}, "p": [{"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "Retro Marsigni, Cotini, Osi, Buri terga Marcomanorum \nQuadorumque claudunt. e quibus Marsigni et Buri sermone cultuque Suebos referunt: Cotinos Gallica, Osos \nPannonica lingua coarguit non esse Germanos, et quod \n\ntributa patiuntur. partem tributorum Sarmatae, partem \nQuadi ut alienigenis imponunt: Cotini, quo magis pudeat, \net ferrum effodiunt. omnesque hi populi pauca campestrium, ceterum saltus et vertices montium insederunt. \n\ndirimit enim scinditque Suebiam continuum \nmontium iugum, ultra quod plurimae gentes agunt, ex \nquibus latissime patet Lugiorum nomen in plures civitates \ndiffusum. valentissimas nominasse sufficiet, Harios, Helveconas, Manimos, Helisios, Naharvalos. \n\napud Naharvalos   \nantiquae religionis lucus ostenditur. praesidet sacerdos \nmuliebri ornatu, sed deos interpretatione Romana Castorem \nPollucemque memorant. ea vis numini, nomen Alcis. \nnulla simulacra, nullum peregrinae superstitionis vestigium; \n\nut fratres tamen, ut iuvenes venerantur. ceterum Harii \nsuper vires, quibus enumeratos paulo ante populos antecedunt, truces insitae feritati arte ac tempore lenocinantur: \nnigra scuta, tincta corpora; atras ad proelia noctes legunt \nipsaque formidine atque umbra feralis exercitus terrorem \ninferunt, nullo hostium sustinente novum ac velut infernum \naspectum; nam primi in omnibus proeliis oculi vincuntur."}, "Trans Lugios Gotones regnantur, paulo iam adductius \nquam ceterae Germanorum gentes, nondum tamen supra \nlibertatem. protinus deinde ab Oceano Rugii et Lemovii; \nomniumque harum gentium insigne rotunda scuta, breves \ngladii et erga reges obsequium."]}, {"@type": "chapter", "@n": "44", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}], "#text": "Suionum hinc civitates, ipso in Oceano, praeter viros \narmaque classibus valent. forma navium eo differt quod \nutrimque prora paratam semper adpulsui frontem agit. nec \nvelis ministrant nec remos in ordinem lateribus adiungunt: \nsolutum, ut in quibusdam fluminum, et mutabile, ut res \n\nposcit, hinc vel illinc remigium. est apud illos et opibus \nhonos, eoque unus imperitat, nullis iam exceptionibus, non \n\nprecario iure parendi. nec arma, ut apud ceteros Germanos, \nin promisco, sed clausa sub custode, et quidem servo, quia \nsubitos hostium incursus prohibet Oceanus, otiosae porro \narmatorum manus facile lasciviunt: enimvero neque nobilem neque ingenuum, ne libertinum quidem armis praeponere regia utilitas est."}}, {"@type": "chapter", "@n": "45", "milestone": {"@n": "1", "@unit": "section"}, "p": [{"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}, {"@n": "7", "@unit": "section"}, {"@n": "8", "@unit": "section"}, {"@n": "9", "@unit": "section"}], "#text": "Trans Suionas aliud mare, pigrum ac prope immotum, \nquo cingi claudique terrarum orbem hinc fides, quod extremus cadentis iam solis fulgor in ortus edurat adeo clarus \nut sidera hebetet; sonum insuper emergentis audiri formasque equorum et radios capitis aspici persuasio adicit. \n\nilluc usque et fama vera tantum natura. ergo iam dextro \nSuebici maris litore Aestiorum gentes adluuntur, quibus \nritus habitusque Sueborum, lingua Britannicae propior. \n\nmatrem deum venerantur. insigne superstitionis formas \naprorum gestant: id pro armis hominumque tutela securum \ndeae cultorem etiam inter hostes praestat. rarus ferri, \n\nfrequens fustium usus. frumenta ceterosque fructus patientius quam pro solita Germanorum inertia laborant. sed et \nmare scrutantur, ac soli omnium sucinum, quod ipsi glesum \n\nvocant, inter vada atque in ipso litore legunt. nec quae \nnatura quaeve ratio gignat, ut barbaris, quaesitum compertumve; diu quin etiam inter cetera eiectamenta maris \niacebat, donec luxuria nostra dedit nomen. ipsis in nullo \nusu: rude legitur, informe perfertur, pretiumque mirantes \n\naccipiunt. sucum tamen arborum esse intellegas, quia \nterrena quaedam atque etiam volucria animalia plerumque \ninterlucent, quae implicata humore mox durescente materia \n\nclauduntur. fecundiora igitur nemora lucosque, sicut Orientis \nsecretis, ubi tura balsamaque sudantur, ita Occidentis insulis \nterrisque inesse crediderim, quae vicini solis radiis expressa \natque liquentia in proximum mare labuntur ac vi tempestatum in adversa litora exundant. \n\nsi naturam sucini admoto   \nigne temptes, in modum taedae accenditur alitque flammam \npinguem et olentem; mox ut in picem resinamve lentescit."}, "Suionibus Sitonum gentes continuantur. cetera similes \nuno differunt, quod femina dominatur: in tantum non modo \na libertate sed etiam a servitute degenerant."]}, {"@type": "chapter", "@n": "46", "milestone": {"@n": "1", "@unit": "section"}, "p": {"milestone": [{"@n": "2", "@unit": "section"}, {"@n": "3", "@unit": "section"}, {"@n": "4", "@unit": "section"}, {"@n": "5", "@unit": "section"}, {"@n": "6", "@unit": "section"}], "#text": "Hic Suebiae finis. Peucinorum Venethorumque et Fennorum nationes Germanis an Sarmatis adscribam dubito. \nquamquam Peucini, quos quidam Bastarnas vocant, sermone \ncultu sede ac domiciliis ut Germani agunt. sordes omnium \nac torpor procerum: conubiis mixtis nonnihil in Sarmatarum habitum foedantur. \n\nVenethi multum ex moribus \ntraxerunt; nam quidquid inter Peucinos Fennosque silvarum \nac montium erigitur latrociniis pererrant. hi tamen inter \nGermanos potius referuntur, quia et domos figunt et scuta \ngestant et pedum usu et pernicitate gaudent: quae omnia \ndiversa Sarmatis sunt in plaustro equoque viventibus. \n\nFennis mira feritas, foeda paupertas: non arma, non equi, \nnon penates; victui herba, vestitui pelles, cubile humus: \nsolae in sagittis spes, quas inopia ferri ossibus asperant. \nidemque venatus viros pariter ac feminas alit; passim enim \n\ncomitantur partemque praedae petunt. nec aliud infantibus \nferarum imbriumque suffugium quam ut in aliquo ramorum \nnexu contegantur; huc redeunt iuvenes, hoc senum receptaculum. \n\nsed beatius arbitrantur quam ingemere agris, \ninlaborare domibus, suas alienasque fortunas spe metuque \nversare: securi adversus homines, securi adversus deos rem   \ndifficillimam adsecuti sunt, ut illis ne voto quidem opus \n\nesset. cetera iam fabulosa: Hellusios et Oxionas ora \nhominum vultusque, corpora atque artus ferarum gerere: \nquod ego ut incompertum in medio relinquam."}}]}}}}