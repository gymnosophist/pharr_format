{"TEI.2": {"teiHeader": {"fileDesc": {"titleStmt": {"title": "Didius Julianus", "author": "Aelius Spartianus"}, "sourceDesc": {"biblStruct": {"monogr": {"title": "Scriptores Historiae Augustae, Vol 1", "editor": "David Magie", "imprint": {"publisher": "London: William Heinemann; New York: G.P. Putnam's Sons", "date": "1921"}}}, "p": "OCR cleanup"}}, "encodingDesc": {"refsDecl": {"@doctype": "TEI.2", "state": [{"@unit": "chapter", "@n": "chunk"}, {"@unit": "section"}]}}, "profileDesc": {"langUsage": {"language": [{"@id": "la", "#text": "Latin"}, {"@id": "greek", "#text": "Greek"}]}}}, "text": {"body": {"pb": {"@id": "p.348"}, "docAuthor": "Aelius Spartianus", "head": "Didius Iulianus", "div1": [{"@type": "chapter", "@n": "1", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "note": [{"@target": "n.348.1"}, {"@id": "n.348.1", "#text": "albius P."}], "pb": {"@id": "p.350"}, "#text": "Didio Iuliano, qui post Pertinacem imperium\nadeptus est, proavus fuit Salvius Iulianus, bis consul,\npraefectus urbi et iuris consultus, quod magis eum\n nobilem fecit, mater Clara Aemilia, pater Petronius\nDidius Severus, fratres Didius Proculus et Nummius\nAlbinus, avunculus Salvius Iulianus, avus paternus\nInsubris Mediolanensis, maternus ex Hadrumetina\ncolonia.\n Educatus est apud Domitiam Lucillam, matrem\n Marci imperatoris. inter viginti viros lectus est\nsuffragio matris Marci, quaestor ante annum quam\n legitima aetas sinebat designatus est. aedilitatem\nsuffragio Marci consecutus est. praetor eiusdem\n suffragio fuit. post praeturam legioni praefuit in\n\n\n\n\n Germania vicensimae secundae Primigeniae. inde\nBelgicam sancte ac diu rexit, ibi Chaucis, Germaniae\npopulis qui Albim fluvium adcolebant, erumpentibus\n restitit tumultuariis auxiliis provincialium, ob quae\nconsulatum meruit testimonio imperatoris. Chattos\n etiam debellavit, inde Dalmatiam regendam accepit\neamque a confinibus hostibus vindicavit, post Germaniam"}}, {"@type": "chapter", "@n": "2", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "note": [{"@target": "n.350.1"}, {"@id": "n.350.1", "#text": "idem P."}, {"@target": "n.352.1"}, {"@target": "n.352.2"}, {"@target": "n.352.3"}, {"@target": "n.352.4"}, {"@target": "n.352.5"}], "q": {"gap": null, "#text": "que debita\nreverentia, quia collega et successor meus est."}, "pb": {"@id": "p.352"}, "#text": "inferiorem rexit, post hoc curam alimentorum\nin Italiam meruit, tunc factus est reus per\nquendam Severum Clarissimum militem coniurationis\ncum Salvio contra Commodum, sed a Commodo, quia\nmultos iam senatores occiderat et quidem nobiles ac\npotentes in causis maiestatis, ne tristius gravaretur,\n Didius liberatus est accusatore damnato, absolutus\niterum ad regendam provinciam missus est. Bithyniam\ndeinde rexit, sed non ea fama qua ceteras.\n Fuit consul cum Pertinace et in proconsulatu\nAfricae eidem successit et semper ab eo collega est\net successor appellatus, maxime eo die cum filiam\nsuam Iulianus despondens adfini suo ad Pertinacem\nvenisset idque intimasset, dixit: \n statim enim mors Pertinacis secuta est. quo inter-\n\n\n\n\nfecto eum Sulpicianus imperator in castris appellari\nvellet, et Iulianus cum genero ad senatum venisset,\nquem indictum acceperat, cumque clausas valvas invenisset\n atque illic duos tribunos repperisset, PubliumFlorianum et VectiumAprum, coeperunt cohortari\ntribuni, ut locum arriperet. quibus cum diceret iam\nalium imperatorem appellatum, retinentes eum ad\n praetoria castra duxerunt, sed posteaquam in castra\nventum est, cum Sulpiciano praefecto urbi, socero\nPertinacis, contionante sibique imperium vindicante\nIulianum e muro ingentia pollicentem nullus admitteret,\nprimum Iulianus monuit praetorianos, ne\neum facerent imperatorem, qui Pertinacem vindicaret;\ndeinde scripsit in tabulis se Commodi memoriam\n restituturum. atque ita est admissus et imperator\nappellatus, rogantibus praetorianis ne\nSulpiciano aliquid noceret, quod imperator esse\nvoluisset."}}, {"@type": "chapter", "@n": "3", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "note": [{"@id": "n.352.1", "#text": "publicum P."}, {"@id": "n.352.2", "#text": "uectium P.; Vettium Jordan, Peter."}, {"@id": "n.352.3", "#text": "cum om. in P 1."}, {"@id": "n.352.4", "#text": "cum om. in P 1."}, {"@id": "n.352.5", "#text": "est admissus et Peter; et admissus est P."}, {"@target": "n.354.1"}, {"@target": "n.354.2"}, {"@id": "n.354.1", "#text": "dein Peter; in P 1."}, {"@id": "n.354.2", "#text": "inuitisque Peter 1; inuitis eo P;\n inuitis eo Peter 2."}, {"@target": "n.356.1"}], "pb": [{"@id": "p.354"}, {"@id": "p.356"}], "#text": "Tunc Iulianus Flavium Genialem et Tullium\nCrispinum suffragio praetorianorum praefectos praetorii\nfecit stipatusque est caterva imperatoria per Maurentium,\n qui et ante Sulpiciano coniunxerat. sane cum\nvicena quina milia militibus promisisset, tricena dedit.\n\n\n\n\n\n\n\n\n deinhabita contione militari vespera in senatum\nvenit totumque se senatui permisit factoque senatus\nconsulto imperator est appellatus, et tribuniciam\npotestatem ius proconsulare in patricias familias relatus\n emeruit. uxor etiam Manlia Scantilla et filia\n eius Didia Clara Augustae sunt appellatae. inde se\nad Palatium recepit, uxore ac filia illuc vocatis\ntrepidis invitisque transeuntibus, quasi iam imminens\n exitium praesagirent. praefectum urbi Cornelium\nRepentinum, generum suum, fecit in locum Sulpiciani.\n Erat interea in odio populi Didius Iulianus ob hoc,\nquod creditum fuerat emendationem temporum Commodi\nPertinacis auctoritate reparandam, habebaturque\n ita, quasi Iuliani consilio esset interemptus. et iam\nhi primum qui Iulianum odisse coeperant disseminarunt\nprima statim die Pertinacis cena despecta\nluxuriosum parasse convivium ostreis et altilibus et\npiscibus adornatum. quod falsum fuisse constat.\n nam Iulianus tantae parsimoniae fuisse perhibetur,\n\n\n\n\n\nut per triduum porcellum, per triduum leporem\ndivideret, si quis eiforte misisset, saepe autem\nnulla exsistente religione holeribus leguminibusque\n contentus sine carne cenaverit. deinde neque cenavit\npriusquam sepultus esset Pertinax, et tristissimus\ncibum ob eius necem sumpsit et primam noctem\nvigiliis continuavit, de tanta necessitate sollicitus."}}, {"@type": "chapter", "@n": "4", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "note": [{"@target": "n.356.2"}, {"@target": "n.356.3"}, {"@target": "n.356.4"}, {"@id": "n.356.1", "#text": "et P."}, {"@id": "n.356.2", "#text": "fratrem Peter 2; patrem P."}, {"@id": "n.356.3", "#text": "mites P 1."}, {"@id": "n.356.4", "#text": "ne litaret Edit. princeps; elitaret P."}, {"@target": "n.358.1"}, {"@target": "n.358.2"}], "pb": {"@id": "p.358"}, "#text": "Ubi vero primum inluxit, senatum et equestrem\nordinem in Palatium venientem admisit atque unumquemque,\nut erat aetas, vel fratrem vel filium vel\n parentem adfatus blandissime est. sed populus in\nRostris atque ante curiam ingentibus eum conviciis\nlacessebat, sperans deponi ab eo posse imperium quod\n milites dederant, lapidationem quoque fecere, descendens\ncum militibus et senatu in curiam diras\nimprecati sunt, rem divinam facienti ne litaret optarunt. lapides etiam in eum iecerunt, cum Iulianus\n manu eos semper placare cuperet, ingressus\nautem curiam, placide et prudenter verba fecit, egit\ngratias, quod esset adscitus, quod et ipse et uxor et\nfilia eius Augustorum nomen acceperunt. patris\npatriae quoque nomen recepit, argenteam statuam\n respuit. e senatu in Capitolium pergenti populus\nobstitit, sed ferro et vulneribus et pollicitationibus\n\n\n\n\n\n\n\naureorum, quos digitis ostendebat ipse Iulianus ut\n fidem faceret, summotus atque depulsus est. inde\nad circense spectaculum itum est. sed occupatis\nindifferenter omnium subselliis populus geminavit\nconvicia in Iulianum; Pescennium Nigrum, qui iam\nimperare dicebatur, ad urbis praesidium vocavit.\n haec omnia Iulianus placide tulit totoque imperii sui\ntempore mitissimus fuit. populus autem in milites\nvehementissime invehebatur, qui ob pecuniam Pertinacem\noccidissent. multa igitur quae Commodus\nstatuerat, Pertinax tulerat, ad conciliandum favorem\n populi restituit, de ipso Pertinace neque male neque\nbene quicquam egit, quod gravissimum plurimis visum\n est. constitit autem propter metum militum de\nhonore Pertinacis tacitum esse."}}, {"@type": "chapter", "@n": "5", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "note": [{"@target": "n.358.3"}, {"@target": "n.358.4"}, {"@target": "n.358.5"}, {"@id": "n.358.1", "#text": "quod P."}, {"@id": "n.358.2", "#text": "est P."}, {"@id": "n.358.3", "#text": "niger in illyrico s. seuerus in syria P."}, {"@id": "n.358.4", "#text": "et om. in P."}, {"@id": "n.358.5", "#text": "impetrauitque P (Dessau); imperauitque Peter."}], "pb": {"@id": "p.360"}, "#text": "Et Iulianus quidem neque Britannicos exercitus\nneque Illyricos timebat, Nigrum vero misso primipilario\noccidi praeceperat, timens praecipue Syriacos\n exercitus, ergo Pescennius Niger in Syria, Septimius\nSeverus in Illyricocum exercitibus quibus praesidebant\n a Iuliano descivere. sed cum ei nuntiatum esset\nSeverum descivisse, quem suspectum non habuerat,\nperturbatus est et ad senatum venit impetravitque  ut hostis Severus renuntiaretur; militibus etiam qui\n\n\n\n\n\n\n\n\nSeverum secuti fuerant dies praestitutus, ultra quam,\nsi cum Severo fuissent, hostium numero haberentur.\n missi sunt praeterea legati a senatu consulares ad\nmilites, qui suaderent ut Severus repudiaretur, et is\n esset imperator quem senatus elegerat, inter ceteros\nlegatus est Vespronius Candidus, vetus consularis,\nolim militibus invisus ob durum et sordidum imperium.\n missus est successor Severo Valerius Catullinus,\nquasi posset ei succedi, qui militem iam sibi\n tenebat, missus praeterea Aquilius centurio, notus\n caedibus senatoriis, qui Severum occideret. ipse\nautem Iulianus praetorianos in campum deduci iubet,\nmuniri turres, sed milites desides et urbana luxuria\ndissolutos invitissimos ad exercitium militare produxit,\nita ut vicarios operis, quod unicuique praescribebatur,\nmercede conducerent."}}, {"@type": "chapter", "@n": "6", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "note": [{"@target": "n.360.1"}, {"@id": "n.360.1", "#text": "Marciam una Mommsen; marci manuum P."}, {"@target": "n.362.1"}, {"@target": "n.362.2"}], "pb": {"@id": "p.362"}, "#text": "Et Severus quidem ad urbem infesto agmine\nveniebat, sed Didius Iulianus nihil cum exercitu\npraetoriano proficiebat, quem cotidie populus et magis\n oderat et ridebat. et Iulianus sperans Laetum fautorem\nSeveri, cum per eum Commodi manus evasisset\ningratus tanto beneficio iussit eum occidi, iussit\netiam Marciam unainterfici.\n\n\n\n\n Sed dum haec egit Iulianus, Severus classem\nRavennatem occupat, legati senatus, qui Iuliano\npromiserant operam suam, ad Severum transierunt.\n Tullius Crispinus, praefectus praetorio, contra Severum\nmissus ut classem produceret, repulsus Romam rediit.\n haec cum Iulianus videret, senatum rogavit ut\nvirgines Vestales et ceteri sacerdotes cum senatu\nobviam exercitui Severi prodirent et praetentis infulis\nrogarent, inanem remcontra barbaros milites parans.\n haec tamen agenti Iuliano Plautius Quintilius consularis\naugur contradixit, adserens non debere imperare\n eum qui armis adversario non posset resistere, cui\nmulti senatores consenserunt, quare iratus Didius\nmilites e castris petiit, qui senatum ad obsequium\n cogerent aut obtruncarent. sed id consilium displicuit,\nneque enim decebat, ut, cum senatus hostem\nSeverum Iuliani causa iudicasset, eundem Iulianum\n pateretur infestum. quare meliore consilio ad senatum\nvenit petiitque, ut fieret senatus consultum de\nparticipatione imperii, quod statim factum est."}}, {"@type": "chapter", "@n": "7", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}], "note": [{"@id": "n.362.1", "#text": "rem ins. by Peter; om. in P."}, {"@id": "n.362.2", "#text": "Plautius Peter; phaustius P."}, {"@target": "n.364.1"}, {"@target": "n.364.2"}, {"@target": "n.364.3"}, {"@target": "n.364.4"}, {"@target": "n.364.5"}, {"@id": "n.364.1", "#text": "habui P."}, {"@id": "n.364.2", "#text": "consuluisset P; contulisset Peter."}, {"@id": "n.364.3", "#text": "mandatamque Ursinus; tantamque P."}, {"@id": "n.364.4", "#text": "putaret Egnatius; uitaret P."}, {"@id": "n.364.5", "#text": "ducunt P."}], "pb": [{"@id": "p.364"}, {"@id": "p.366"}], "q": ["Didium Iulianum imperatorem appellandum\nesse censeo,", "Adde et\nSeverum,"], "#text": "Tunc omen quod sibi Iulianus, cum imperium\n acciperet, fecerat omnibus venit in mentem, nam\ncum consul designatus de eo sententiam dicens ita pro-\n\n\n\n\n\nnuntiasset:  Iulianus suggessit  quod cognomentum aviet proavi sibi\n Iulianus adsciverat. sunt tamen qui dicant nullum\nfuisse Iuliani consilium de obtruncando senatu, cum\ntanta in eum senatus consuluisset.  Post senatus consultum statim Didius Iulianus\n unum ex praefectis, Tullium Crispinum, misit, ipse\nautem tertium fecit praefectum Veturium Macrinum,\nad quem Severus litteras miserat, ut esset praefectus.\n sed pacem simulatam esse mandatamque caedem\nSeveri Tullio Crispino, praefecto praetorii, et populus\n locutus est et Severus suspicatus, denique hostem\nse Iuliano Severus esse maluit quam participem consensu\n militum. Severus autem statim et ad plurimos\nRomam scripsit et occulto misit edicta, quae proposita\n sunt. fuit praeterea in Iuliano haec amentia, ut per\nmagos pleraque faceret, quibus putaretvel odium\n populi deleniri vel militum arma compesci. nam et\nquasdam non convenientes Romanis sacris hostias immolaverunt\net carmina profana incantaverunt, et ea\nquae ad speculum dicunt fieri, in quo pueri praeligatis\noculis incantato vertice respicere dicuntur,\n Iulianus fecit, tuncque puer vidisse dicitur et adventum\nSeveri et Iuliani decessionem."}}, {"@type": "chapter", "@n": "8", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "note": [{"@target": "n.366.1"}, {"@id": "n.366.1", "#text": "se P; om. by Peter."}], "pb": {"@id": "p.368"}, "#text": "Et Crispinus quidem, cum occurrisset praecursoribus\nSeveri, Iulio Laeto auctore a Severo interemptus\n est. deiecta sunt etiam consulta senatus. Iulianus\nconvocato senatu quaesitisque sententiis, quid facto\n opus esset, certi nihil comperit a senatu, sed postea\nsponte sua gladiatores Capuae iussit armari per Lollianum\nTitianum, et Claudium Pompeianum e Tarracinensi\nad participatum evocavit, quod et gener imperatoris\nfuisset et diu militibus praefuisset. sed hoc ille\nrecusavit, senem se et debilem luminibus respondens.\n transierant et ex Umbria milites ad Severum, \n et\npraemiserat quidem litteras Severus, quibus iubebat\ninterfectores Pertinacis servari.\n Brevi autem desertus est ab omnibus Iulianus et\nremansit in Palatio cum uno de praefectis suis Geniali\n et genero Repentino, actum est denique ut Iuliano\nsenatus auctoritate abrogaretur imperium, et abrogatum\nest, appellatusque statim Severus imperator, cum\nfingeretur quod veneno seabsumpsisset Iulianus.\n missi tamen a senatu, quorum cura per militem\ngregarium in Palatio idem Iulianus occisus est fidem\n Caesaris implorans, hoc est Severi. filiam suam\npotitus imperio dato patrimonio emancipaverat.\n\n\n\n\nquod ei cum Augustae nomine statim sublatum est.\n corpus eius a Severo uxori Manliae Scantillae ac filiae\nad sepulturam est redditum et in proavi monumenta\ntranslatum miliario quinto Via Labicana."}}, {"@type": "chapter", "@n": "9", "p": {"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Obiecta sane sunt Iuliano haec: quod gulosus\nfuisset, quod aleator, quod armis gladiatoriis exercitus\nesset, eaque omnia senex fecerit, cum antea\nnumquam adulescens his esset vitiis infamatus. obiecta\nest etiam superbia, cum ille etiam in imperio\n fuisset humillimus, fuit autem contra humanissimus\nad convivia, benignissimus ad subcriptiones, moderatissimus\nad libertatem.\n Vixit annis quinquaginta sex mensibus quattuor,\nimperavit mensibus duobus diebus quinque, reprehensum\nin eo praecipue, quod eos, quos regere\nauctoritate sua debuerat, regendae rei publicae sibi\npraesules ipse fecisset."}}]}}}}