{"TEI.2": {"teiHeader": {"@type": "text", "@status": "new", "fileDesc": {"titleStmt": {"title": {"@type": "sub", "#text": "Catilina, Iugurtha, Orationes Et Epistulae"}, "author": {"@n": "Sal.", "#text": "Sallust"}, "editor": {"@role": "editor", "@n": "Ahlberg", "#text": "Axel W. Ahlberg"}}, "extent": "About 100Kb", "sourceDesc": {"biblStruct": {"monogr": {"author": "C. Sallusti Crispi", "title": "Catilina, Iugurtha, Orationes Et Epistulae Excerptae De Historiis", "editor": {"@role": "editor", "@n": "Ahlberg", "#text": "Axel W. Ahlberg"}, "imprint": {"pubPlace": "Leipzig", "publisher": "Teubner", "date": "1919"}}}}}, "encodingDesc": {"refsDecl": [{"@doctype": "TEI.2", "state": [{"@unit": "text"}, {"@unit": "chapter"}]}, {"@doctype": "TEI.2", "@n": "text=Hist.", "state": [{"@unit": "text"}, {"@unit": "book"}, {"@unit": "section"}]}]}, "profileDesc": {"langUsage": {"language": [{"@id": "la", "#text": "Latin"}, {"@id": "greek", "#text": "Greek"}]}}, "revisionDesc": {"change": {"date": "2006", "respStmt": {"name": "GRC", "resp": "tagging"}, "item": null}}}, "text": {"group": {"text": [{"@lang": "la", "@n": "Cat.", "body": {"pb": [{"@id": "p.2"}, {"@id": "p.17"}, {"@id": "p.20"}, {"@id": "p.37"}], "head": "C. Sallusti Crispi Catilinae Coniuratio", "p": [{"milestone": [{"@unit": "chapter", "@n": "1"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Omnis homines, qui sese student praestare ceteris animalibus, summa ope niti decet, ne vitam silentio transeant veluti pecora, quae natura prona atque ventri oboedientia finxit.\nsed nostra omnis vis in animo et corpore sita est: animi imperio, corporis servitio magis utimur; alterum nobis cum dis, alterum cum beluis commune est.\nquo mihi rectius videtur ingeni quam virium opibus gloriam quaerere, et quoniam vita ipsa qua fruimur brevis est, memoriam nostri quam maxume longam efficere.\nnam divitiarum et formae gloria fluxa atque fragilis est, virtus clara aeternaque habetur."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "chapter", "@n": "2"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.3"}, "#text": "Sed diu magnum inter mortalis certamen fuit, vine corporis an virtute animi res militaris magis procederet.\nnam et prius quam incipias consulto et ubi consulueris mature facto opus est.\nita utrumque per  se indigens alterum alterius auxilio eget.\n\nigitur initio reges  nam in terris nomen imperi id primum fuit divorsi pars ingenium, alii corpus exercebant: etiam tum vita hominum sine cupiditate agitabatur; sua quoique satis placebant.\npostea vero quam in Asia Cyrus, in Graecia Lacedaemonii et Athenienses coepere urbis atque nationes subigere, lubidinem dominandi causam belli habere, maxumam gloriam in maxumo imperio putare, tum demum periculo atque negotiis compertum est in bello plurumum ingenium posse.\nquod si regum atque imperatorum animi virtus in pace ita ut in bello valeret, aequabilius atque constantius sese res humanae haberent, neque aliud alio ferri neque mutari ac misceri omnia cerneres.\nnam imperium facile iis artibus retinetur, quibus initio partum est.\nverum ubi pro labore desidia, pro continentia et aequitate lubido atque superbia invasere, fortuna simul cum moribus inmutatur.\nita imperium semper ad optumum quemque a minus bono transfertur."}, {"milestone": [{"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.4"}, "#text": "Quae homines arant navigant aedificant, virtuti omnia parent.\nsed multi mortales, dediti ventri atque somno, indocti incultique vitam sicuti peregrinantes transiere; quibus profecto contra naturam corpus voluptati, anima oneri fuit. eorum ego vitam mortemque  iuxta aestumo, quoniam de utraque siletur.\nverum enim vero is demum mihi vivere atque frui anima videtur, qui aliquo negotio intentus praeclari facinoris aut artis bonae famam quaerit."}, {"milestone": [{"@unit": "chapter", "@n": "3"}, {"@unit": "section", "@n": "1"}, {"@unit": "section", "@n": "2"}], "#text": "Sed in magna copia rerum aliud alii natura iter ostendit.\n\npulchrum est bene facere rei publicae, etiam bene dicere haud absurdum est; vel pace vel bello clarum fieri licet; et qui fecere et qui facta aliorum scripsere, multi laudantur.\nac mihi quidem, tametsi haudquaquam par gloria sequitur scriptorem et auctorem rerum, tamen in primis arduom videtur res gestas scribere: primum quod facta dictis exaequanda sunt; dehinc quia plerique quae delicta reprehenderis malevolentia et invidia dicta putant, ubi de magna virtute atque gloria bonorum memores, quae sibi quisque facilia factu putat, aequo animo accipit, supra ea veluti ficta pro falsis ducit."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "4"}, {"@unit": "section", "@n": "1"}, {"@unit": "section", "@n": "2"}], "pb": {"@id": "p.5"}, "#text": "Sed ego adulescentulus initio sicuti plerique studio ad rem publicam latus sum, ibique mihi multa advorsa fuere. nam pro pudore, pro abstinentia, pro virtute audacia largitio avaritia vigebant.\nquae tametsi animus aspernabatur insolens malarum artium, tamen inter tanta vitia imbecilla aetas ambitione corrupta tenebatur; ac me,\nquom ab reliquorum malis moribus dissentirem, nihilo minus honoris cupido eadem qua ceteros fama atque invidia vexabat.\n\nigitur ubi animus  ex multis miseriis atque periculis requievit et mihi reliquam aetatem a re publica procul habendam decrevi, non fuit consilium socordia atque desidia bonum otium conterere, neque vero agrum colundo aut venando, servilibus officiis, intentum aetatem agere;\nsed a quo incepto studioque me ambitio mala detinuerat, eodem regressus statui res gestas populi Romani carptim, ut quaeque memoria digna videbantur, perscribere, eo magis quod mihi a spe metu partibus rei publicae animus liber erat."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Igitur de Catilinae coniuratione quam verissume potero paucis absolvam;\nnam id facinus in primis ego memorabile existumo sceleris atque periculi novitate.\nde quoius hominis moribus pauca prius explananda sunt, quam initium narrandi faciam."}, {"milestone": [{"@unit": "chapter", "@n": "5"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.6"}, "#text": "L. Catilina, nobili genere natus, fuit magna vi et animi et corporis sed ingenio malo pravoque.\nhuic ab adulescentia bella intestina caedes rapinae discordia civilis grata fuere, ibique iuventutem suam exercuit.\ncorpus patiens inediae algoris vigiliae supra quam quoiquam credibile est.\nanimus audax subdolus varius, quoius rei lubet simulator ac dissimulator, alieni adpetens sui profusus, ardens in cupiditatibus; satis eloquentiae, sapientiae parum.\nvastus animus inmoderata incredibilia nimis alta semper cupiebat.\nhunc post dominationem   L. Sullae lubido maxuma invaserat rei publicae capiundae; neque id quibus modis adsequeretur, dum sibi regnum pararet, quicquam pensi habebat.\nagitabatur magis magisque in dies animus ferox inopia rei familiaris et conscientia scelerum, quae utraque iis artibus auxerat, quas supra memoravi.\nincitabant praeterea corrupti civitatis mores, quos pessuma ac divorsa inter se mala, luxuria atque avaritia, vexabant."}, {"milestone": {"@unit": "section", "@n": "9"}, "#text": "Res ipsa hortari videtur, quoniam de moribus civitatis tempus admonuit, supra repetere ac paucis instituta maiorum domi militiaeque, quo modo rem publicam habuerint quantamque reliquerint, ut paulatim inmutata ex pulcherruma <atque optuma> pessuma ac flagitiosissuma facta sit, disserere."}, {"milestone": [{"@unit": "chapter", "@n": "6"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.7"}, "#text": "Urbem Romam, sicuti ego accepi, condidere atque habuere initio Troiani, qui Aenea duce profugi sedibus incertis vagabantur, cumque iis Aborigines, genus hominum agreste, sine legibus, sine imperio, liberum atque solutum.\nhi postquam in una moenia convenere, dispari genere, dissimili lingua, alius alio more viventes, incredibile memoratu est quam facile coaluerint: <ita brevi multitudo dispersa atque vaga concordia civitas facta erat>.\nsed postquam res eorum civibus moribus agris aucta satis prospera satisque pollens videbatur, sicuti pleraque mortalium habentur, invidia ex opulentia orta est.\nigitur reges populique finitumi bello temptare,  pauci ex amicis auxilio esse: nam ceteri metu perculsi a periculis aberant.\nat Romani domi militiaeque intenti festinare, parare, alius alium hortari, hostibus obviam ire, libertatem patriam parentisque armis tegere. post ubi pericula virtute propulerant, sociis atque amicis auxilia portabant, magisque dandis quam accipiundis beneficiis amicitias parabant.\nimperium legitumum, nomen imperi regium habebant. delecti, quibus corpus annis infirmum, ingenium sapientia validum erat, rei publicae consultabant: hi vel aetate vel curae similitudine patres appellabantur.\npost ubi regium imperium quod initio conservandae libertatis atque augendae rei publicae fuerat, in superbiam dominationemque se convortit, inmutato more annua imperia binosque imperatores sibi fecere: eo modo minume posse putabant per licentiam insolescere animum humanum."}, {"milestone": [{"@unit": "chapter", "@n": "7"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.8"}, "#text": "Sed ea tempestate coepere se quisque magis extollere magisque ingenium in promptu habere.\nnam regibus boni quam mali suspectiores sunt, semperque iis aliena virtus formidulosa est.\nsed civitas incredibile memoratu est adepta libertate quantum brevi creverit: tanta cupido gloriae incesserat.\niam primum iuventus, simul ac belli patiens erat, in castris per laborem usum militiae discebat, magisque in decoris armis et militaribus equis quam in scortis atque conviviis lubidinem habebant.\nigitur talibus viris non labor insolitus, non  locus ullus asper aut arduos erat, non armatus hostis formidulosus: virtus omnia domuerat.\nsed gloriae maxumum certamen inter ipsos erat: se quisque hostem ferire, murum ascendere, conspici, dum tale facinus faceret, properabat. eas divitias, eam bonam famam magnamque nobilitatem putabant. laudis avidi, pecuniae liberales erant; gloriam ingentem, divitias honestas volebant.\nmemorare possum, quibus in locis maxumas hostium copias populus Romanus parva manu fuderit, quas urbis natura munitas pugnando ceperit, ni ea res longius nos ab incepto traheret."}, {"milestone": [{"@unit": "chapter", "@n": "8"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.9"}, "#text": "Sed profecto fortuna in omni re dominatur; ea res cunctas ex lubidine magis quam ex vero celebrat obscuratque.\nAtheniensium res gestae, sicuti ego aestumo, satis amplae magnificaeque fuere, verum aliquanto minores tamen quam fama feruntur.\nsed quia provenere ibi scriptorum magna ingenia, per terrarum orbem Atheniensium facta pro maxumis celebrantur.\nita eorum qui fecere virtus tanta habetur, quantum eam verbis potuere extollere praeclara ingenia.\nat populo Romano numquam ea copia fuit, quia prudentissumus quisque maxume negotiosus erat, ingenium nemo sine corpore exercebat, optumus quisque facere quam dicere, sua ab  aliis bene facta laudari quam ipse aliorum narrare malebat."}, {"milestone": [{"@unit": "chapter", "@n": "9"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Igitur domi militiaeque boni mores colebantur; concordia maxuma, minuma avaritia erat; ius bonumque apud eos non legibus magis quam natura valebat.\niurgia discordias simultates cum hostibus exercebant, cives cum civibus de virtute certabant. in suppliciis deorum magnifici, domi parci, in amicos fideles erant.\nduabus his artibus, audacia in bello, ubi pax evenerat aequitate, seque remque publicam curabant.\nquarum rerum ego maxuma documenta haec habeo, quod in bello saepius vindicatum est in eos, qui contra imperium in hostem pugnaverant quique tardius revocati proelio excesserant, quam qui signa relinquere aut pulsi loco cedere ausi erant;\nin pace vero quod beneficiis magis quam metu imperium agitabant et accepta iniuria ignoscere quam persequi malebant."}, {"milestone": [{"@unit": "chapter", "@n": "10"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.10"}, "#text": "Sed ubi labore atque iustitia res publica crevit, reges magni bello domiti, nationes ferae et populi ingentes vi subacti, Carthago aemula imperi Romani ab stirpe interiit, cuncta maria terraeque patebant, saevire fortuna ac miscere omnia coepit.\nqui labores, pericula, dubias atque asperas res facile toleraverant, iis otium divitiaeque, optanda alias, oneri miseriaeque fuere.\nigitur primo pecuniae, deinde imperi cupido crevit: ea quasi materies omnium malorum fuere. namque avaritia fidem probitatem ceterasque artis bonas subvortit;\npro his superbiam, crudelitatem, deos neglegere, omnia venalia habere edocuit.\nambitio multos mortalis falsos fieri  subegit, aliud clausum in pectore aliud in lingua promptum habere, amicitias inimicitiasque non ex re sed ex commodo aestumare, magisque voltum quam ingenium bonum habere.\nhaec primo paulatim crescere, interdum vindicari; post ubi contagio quasi pestilentia invasit, civitas inmutata, imperium ex iustissumo atque optumo crudele intolerandumque factum."}, {"milestone": [{"@unit": "chapter", "@n": "11"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.11"}, "#text": "Sed primo magis ambitio quam avaritia animos hominum exercebat, quod tamen vitium propius virtutem erat.\nnam gloriam honorem imperium bonus et ignavos aeque sibi exoptant; sed ille vera via nititur, huic quia bonae artes desunt, dolis atque fallaciis contendit.\navaritia pecuniae studium habet, quam nemo sapiens concupivit: ea quasi venenis malis inbuta corpus animumque virilem effeminat, semper infinita <et> insatiabilis est, neque copia neque inopia minuitur.\nsed postquam L. Sulla armis recepta re publica bonis initiis malos eventus habuit, rapere omnes <omnes> trahere, domum alius alius agros cupere, neque modum neque modestiam victores habere, foeda crudeliaque in civis facinora facere.\nhuc adcedebat quod L. Sulla exercitum, quem in Asia ductaverat, quo sibi fidum faceret, contra morem maiorum luxuriose nimisque liberaliter habuerat. loca amoena voluptaria facile in otio ferocis militum animos molliverant:\nibi primum insuevit exercitus  populi Romani amare potare, signa tabulas pictas vasa caelata mirari, ea privatim et publice rapere, delubra spoliare, sacra profanaque omnia polluere.\nigitur ii milites, postquam victoriam adepti sunt, nihil reliqui victis fecere.\nquippe secundae res sapientium animos fatigant: ne illi corruptis moribus victoriae temperarent."}, {"milestone": [{"@unit": "chapter", "@n": "12"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "13"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.12"}, "#text": "Postquam divitiae honori esse coepere et eas gloria imperium potentia sequebatur, hebescere virtus, paupertas probro haberi, innocentia pro malevolentia duci coepit.\nigitur ex divitiis iuventutem luxuria atque avaritia cum superbia invasere: rapere consumere, sua parvi pendere aliena cupere, pudorem pudicitiam, divina atque humana promiscua, nihil pensi neque moderati habere.\noperae pretium est, quom domos atque villas cognoveris in urbium modum exaedificatas, visere templa deorum, quae nostri maiores religiosissumi mortales fecere.\nverum illi delubra deorum pietate, domos suas gloria decorabant, neque victis quicquam praeter iniuriae licentiam eripiebant.\nat hi contra, ignavissumi homines, per summum scelus omnia ea sociis adimere, quae fortissumi viri victores reliquerant: proinde quasi iniuriam facere id demum esset imperio uti.\n\nnam quid ea memorem, quae nisi iis qui videre nemini credibilia sunt, a privatis compluribus subvorsos montis, maria  constrata esse?\nquibus mihi videntur ludibrio fuisse divitiae: quippe quas honeste habere licebat, abuti per turpitudinem properabant.\nsed lubido stupri ganeae ceterique cultus non minor incesserat: viri muliebria pati, mulieres pudicitiam in propatulo habere; vescendi causa terra marique omnia exquirere; dormire prius quam somni cupido esset; non famem aut sitim, neque frigus neque lassitudinem opperiri, sed ea omnia luxu antecapere.\nhaec iuventutem, ubi familiares opes defecerant,\nad facinora incendebant: animus inbutus malis artibus haud facile lubidinibus carebat; eo profusius omnibus modis quaestui atque sumptui deditus erat."}, {"milestone": [{"@unit": "chapter", "@n": "14"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.13"}, "#text": "In tanta tamque corrupta civitate Catilina, id quod factu facillumum erat, omnium flagitiorum atque facinorum circum se tamquam stipatorum catervas habebat.\nnam quicumque inpudicus adulter ganeo manu ventre pene bona patria laceraverat, quique alienum aes grande conflaverat, quo flagitium aut facinus redimeret,\npraeterea omnes undique parricidae sacrilegi convicti iudiciis aut pro factis iudicium timentes, ad hoc quos manus atque lingua periurio aut sanguine civili alebat, postremo omnes quos flagitium egestas conscius animus exagitabat, ii Catilinae proxumi familiaresque erant.\nquod si quis etiam a culpa vacuos in amicitiam eius inciderat, cottidiano usu atque illecebris  facile par similisque ceteris efficiebatur.\nsed maxume adulescentium familiaritates adpetebat: eorum animi molles et aetate fluxi dolis haud difficulter capiebantur.\nnam ut quoiusque studium ex aetate flagrabat, aliis scorta praebere, aliis canes atque equos mercari; postremo neque sumptui neque modestiae suae parcere, dum illos obnoxios fidosque sibi faceret.\nscio fuisse nonnullos, qui ita existumarent iuventutem, quae domum Catilinae frequentabat, parum honeste pudicitiam habuisse; sed ex aliis rebus magis quam quod quoiquam id compertum foret haec fama valebat."}, {"milestone": [{"@unit": "chapter", "@n": "15"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Iam primum adulescens Catilina multa nefanda stupra fecerat, cum virgine nobili, cum sacerdote Vestae, alia huiusce modi contra ius fasque.\npostremo captus amore Aureliae Orestillae, quoius praeter formam nihil umquam bonus laudavit, quod ea nubere illi dubitabat timens privignum adulta aetate, pro certo creditur necato filio vacuam domum scelestis nuptiis fecisse.\nquae quidem res mihi in primis videtur causa fuisse facinus maturandi.\nnamque animus inpurus, dis hominibusque infestus, neque vigiliis neque quietibus sedari poterat: ita conscientia mentem excitam vastabat.\nigitur colos ei exanguis, foedi oculi, citus modo modo tardus incessus: prorsus in facie voltuque vecordia inerat."}, {"milestone": [{"@unit": "chapter", "@n": "16"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.14"}, "#text": "Sed iuventutem, quam, ut supra diximus, illexerat, multis modis mala facinora edocebat.\nex illis testis signatoresque falsos commodare; fidem fortunas  pericula vilia habere; post ubi eorum famam atque pudorem adtriverat, maiora alia imperabat.\nsi causa peccandi in praesens minus suppetebat, nihilo minus insontis sicuti sontis circumvenire iugulare: scilicet ne per otium torpescerent manus aut animus, gratuito potius malus atque crudelis erat."}, {"milestone": [{"@unit": "section", "@n": "4"}, {"@unit": "section", "@n": "5"}], "#text": "His amicis sociisque confisus Catilina, simul quod aes alienum per omnis terras ingens erat et quod plerique Sullani milites, largius suo usi, rapinarum et victoriae veteris memores civile bellum exoptabant, opprimundae rei publicae consilium cepit.\nin Italia nullus exercitus, Cn. Pompeius in extremis terris bellum gerebat; ipsi consulatum petenti magna spes, senatus nihil sane intentus: tutae tranquillaeque res omnes, sed ea prorsus opportuna Catilinae."}, {"milestone": [{"@unit": "chapter", "@n": "17"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.15"}, "#text": "Igitur circiter kalendas Iunias L. Caesare et C. Figulo consulibus primo singulos appellare; hortari alios alios temptare; opes suas, inparatam rem publicam, magna praemia coniurationis docere.\nubi satis explorata sunt quae voluit, in unum omnis convocat, quibus maxuma necessitudo et plurumum audaciae inerat.\neo convenere senatorii ordinis P. Lentulus Sura, P. Autronius, L. Cassius Longinus, C. Cethegus, P. et Ser. Sullae Ser. filii, L. Vargunteius, Q. Annius, M. Porcius Laeca, L. Bestia,\nQ. Curius; praeterea ex equestri ordine M. Fulvius Nobilior, L. Statilius, P. Gabinius Capito, C. Cornelius; ad hoc multi ex coloniis et municipiis domi nobiles.\nerant praeterea complures paulo occultius consili huiusce participes nobiles, quos magis dominationis spes hortabatur quam inopia aut alia necessitudo.\nceterum iuventus pleraque sed maxume nobilium Catilinae inceptis favebat: quibus in otio vel magnifice  vel molliter vivere copia erat; incerta pro certis, bellum quam pacem malebant.\nfuere item ea tempestate qui crederent M. Licinium Crassum non ignarum eius consili fuisse: quia Cn. Pompeius, invisus ipsi, magnum exercitum ductabat, quoiusvis opes voluisse contra illius potentiam crescere, simul confisum, si coniuratio valuisset, facile apud illos principem se fore."}, {"milestone": [{"@unit": "chapter", "@n": "18"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "chapter", "@n": "19"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.16"}, "#text": "Sed antea item coniuravere pauci contra rem publicam, in quibus Catilina fuit.\nde qua quam verissume potero dicam. L. Tullo et M'. Lepido consulibus P. Autronius et P. Sulla designati consules legibus ambitus interrogati poenas dederant.\npost paulo Catilina pecuniarum repetundarum reus prohibitus erat consulatum petere, quod intra legitumos dies profiteri nequiverat.\nerat eodem tempore Cn. Piso, adulescens nobilis, summae audaciae, egens, factiosus, quem ad perturbandam rem publicam inopia atque mali mores stimulabant.\ncum hoc Catilina et Autronius circiter Nonas Decembris consilio communicato parabant in Capitolio Kalendis Ianuariis L. Cottam et L. Torquatum consules interficere, ipsi fascibus correptis Pisonem cum exercitu ad optinendas duas Hispanias mittere.\nea re cognita rursus in Nonas Februarias consilium caedis transtulerant.\niam tum non consulibus modo, sed plerisque senatoribus perniciem machinabantur.\nquod ni Catilina maturasset pro curia signum sociis dare, eo die post conditam urbem Romam pessumum facinus patratum foret. quia nondum frequentes armati convenerant, ea res consilium diremit.\n\npostea Piso in citeriorem Hispaniam quaestor pro praetore missus est adnitente Crasso, quod eum infestum inimicum Cn. Pompeio cognoverat. neque tamen senatus provinciam invitus dederat,\nquippe  foedum hominem a re publica procul esse volebat, simul quia boni complures praesidium in eo putabant et iam tum potentia Pompei formidulosa erat.\nsed is Piso in provincia ab equitibus Hispanis, quos in exercitu ductabat, iter faciens occisus est.\nsunt qui ita dicant imperia eius iniusta superba crudelia barbaros nequivisse pati; alii autem,\nequites illos, Cn. Pompei veteres fidosque clientis, voluntate eius Pisonem aggressos: numquam Hispanos praeterea tale facinus fecisse, sed imperia saeva multa antea perpessos. nos eam rem in medio relinquemus.\nde superiore coniuratione satis dictum."}, {"milestone": [{"@unit": "chapter", "@n": "20"}, {"@unit": "section", "@n": "1"}], "#text": "Catilina ubi eos, quos paulo ante memoravi, convenisse videt, tametsi, cum singulis multa saepe egerat, tamen in rem fore credens univorsos appellare et cohortari, in abditam partem aedium secedit atque ibi omnibus arbitris procul amotis orationem huiusce modi habuit:"}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "'Ni virtus fidesque vostra spectata mihi forent, nequiquam opportuna res cecidisset; spes magna, dominatio in manibus frustra fuissent, neque ego per ignaviam aut vana ingenia incerta pro certis captarem.\nsed quia multis et magnis tempestatibus vos cognovi fortis fidosque mihi, eo animus ausus est maxumum atque pulcherrumum facinus incipere, simul quia vobis eadem quae mihi bona malaque esse intellexi; nam idem velle atque idem nolle,\nea demum firma amicitia est."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}], "pb": {"@id": "p.18"}, "#text": "Sed ego quae mente agitavi, omnes iam antea divorsi audistis.\nceterum mihi in dies magis animus accenditur, quom considero, quae condicio vitae futura sit, nisi nosmet ipsi vindicamus in libertatem.\nnam postquam res publica in paucorum potentium ius atque dicionem concessit, semper illis reges tetrarchae vectigales esse, populi nationes stipendia pendere; ceteri omnes, strenui boni, nobiles atque ignobiles, volgus fuimus sine gratia, sine auctoritate, iis obnoxii, quibus, si res publica valeret, formidini essemus.\nitaque omnis gratia potentia honos divitiae apud illos sunt aut ubi illi volunt; nobis reliquere pericula repulsas iudicia egestatem.\nquae quo usque tandem patiemini, o fortissumi viri? nonne emori per virtutem praestat quam vitam miseram atque inhonestam, ubi alienae superbiae ludibrio fueris,\nper dedecus amittere? verum enim vero, pro deum atque hominum fidem, victoria in manu nobis est, viget aetas, animus valet; contra illis annis atque divitiis omnia consenuerunt. tantummodo incepto opus est, cetera res expediet.\netenim quis mortalium, quoi virile ingenium est, tolerare potest illis divitias superare, quas profundant in extruendo mari et montibus coaequandis, nobis rem familiarem etiam ad necessaria deesse? illos binas aut amplius domos continuare, nobis larem familiarem nusquam ullum esse?\nquom tabulas signa toreumata emunt, nova diruunt, alia aedificant, postremo omnibus modis pecuniam trahunt vexant, tamen summa lubidine divitias suas vincere nequeunt.\nat nobis est domi inopia, foris aes alienum,  mala res, spes multo asperior: denique quid reliqui habemus praeter miseram animam?"}, {"milestone": [{"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}], "#text": "Quin igitur expergiscimini? en illa, illa quam saepe optastis libertas, praeterea divitiae decus gloria in oculis sita sunt; fortuna omnia ea victoribus praemia posuit.\nres tempus pericula egestas belli spolia magnifica magis quam oratio mea vos hortantur.\nvel imperatore vel milite me utimini: neque animus neque corpus a vobis aberit.\nhaec ipsa, ut spero, vobiscum una consul agam, nisi forte me animus fallit et vos servire magis quam imperare parati estis.'"}, {"milestone": [{"@unit": "chapter", "@n": "21"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "22"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.19"}, "#text": "Postquam accepere ea homines, quibus mala abunde omnia erant, sed neque res neque spes bona ulla, tametsi illis quieta movere magna merces videbatur, tamen postulavere plerique, ut proponeret, quae condicio belli foret, quae praemia armis peterent, quid ubique opis aut spei haberent.\ntum Catilina polliceri tabulas novas, proscriptionem locupletium, magistratus, sacerdotia, rapinas, alia omnia, quae bellum atque lubido victorum fert;\npraeterea esse in Hispania citeriore Pisonem, in Mauretania cum exercitu P. Sittium Nucerinum, consili sui participes; petere consulatum C. Antonium, quem sibi collegam fore speraret, hominem et familiarem et omnibus necessitudinibus circumventum; cum eo se consulem initium agundi facturum.\nad hoc maledictis increpabat omnis bonos, suorum unum quemque nominans laudare: admonebat alium egestatis, alium cupiditatis suae, compluris periculi aut ignominiae, multos victoriae Sullanae, quibus ea praedae fuerat.\npostquam omnium animos alacris videt, cohortatus, ut petitionem suam curae haberent, conventum  dimisit.\n\nfuere ea tempestate qui dicerent Catilinam oratione habita, quom ad ius iurandum popularis sceleris sui adigeret, humani corporis sanguinem vino permixtum in pateris circumtulisse:\ninde quom post execrationem omnes degustavissent, sicuti in sollemnibus sacris fieri consuevit, aperuisse consilium suom, atque eo [dict]ita[re] fecisse, quo inter se fidi magis forent alius alii tanti facinoris conscii.\nnonnulli ficta et haec et multa praeterea existumabant ab iis, qui Ciceronis invidiam quae postea orta est leniri credebant atrocitate sceleris eorum, qui poenas dederant. nobis ea res pro magnitudine parum comperta est."}, {"milestone": [{"@unit": "chapter", "@n": "23"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Sed in ea coniuratione fuit Q. Curius, natus haud obscuro loco, flagitiis atque facinoribus coopertus, quem censores senatu probri gratia moverant.\nhuic homini non minor vanitas inerat quam audacia: neque reticere quae audierat, neque suamet ipse scelera occultare, prorsus neque dicere neque facere quicquam pensi habebat.\nerat ei cum Fulvia, muliere nobili, stupri vetus consuetudo. quoi cum minus gratus esset, quia inopia minus largiri poterat, repente glorians maria montisque polliceri coepit et minari interdum ferro, ni sibi obnoxia foret, postremo ferocius agitare quam solitus erat.\nat Fulvia insolentia<e> Curi causa cognita tale periculum rei publicae haud occultum habuit, sed sublato auctore de Catilinae coniuratione quae quoque modo audierat compluribus narravit."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "24"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Ea res in primis studia hominum accendit ad consulatum mandandum M. Tullio Ciceroni.\nnamque antea pleraque nobilitas invidia aestuabat, et quasi pollui consulatum credebant, si eum quamvis egregius homo novos adeptus foret. sed ubi periculum advenit, invidia atque superbia post fuere.\n\nigitur comitiis habitis consules declarantur M. Tullius et C. Antonius. quod factum primo popularis coniurationis concusserat.\nneque tamen Catilinae furor minuebatur, sed in dies plura agitare: arma per Italiam locis opportunis parare, pecuniam sua aut amicorum fide sumptam mutuam Faesulas ad Manlium quendam portare, qui postea princeps fuit belli faciundi.\nea tempestate plurumos quoiusque generis homines adscivisse sibi dicitur, mulieres etiam aliquot, quae primo ingentis sumptus stupro corporis toleraverant, post ubi aetas tantummodo quaestui neque luxuriae modum fecerat, aes alienum grande conflaverant.\nper eas se Catilina credebat posse servitia urbana sollicitare, urbem incendere, viros earum vel adiungere sibi vel interficere."}, {"milestone": [{"@unit": "chapter", "@n": "25"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.21"}, "#text": "Sed in iis erat Sempronia, quae multa saepe virilis audaciae facinora commiserat.\nhaec mulier genere atque forma, praeterea viro liberis satis fortunata fuit; litteris Graecis Latinis docta, psallere [et] saltare  elegantius quam necesse est probae, multa alia, quae instrumenta luxuriae sunt.\nsed ei cariora semper omnia quam decus atque pudicitia fuit; pecuniae an famae minus parceret, haud facile discerneres; lubido sic accensa, ut saepius peteret viros quam peteretur.\nsed ea saepe antehac fidem prodiderat, creditum abiuraverat, caedis conscia fuerat: luxuria atque inopia praeceps abierat.\nverum ingenium eius haud absurdum: posse versus facere, iocum movere, sermone uti vel modesto vel molli vel procaci; prorsus multae facetiae multusque lepos inerat."}, {"milestone": [{"@unit": "chapter", "@n": "26"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "His rebus conparatis Catilina nihilo minus in proxumum annum consulatum petebat, sperans, si designatus foret, facile se ex voluntate Antonio usurum. neque interea quietus erat, sed omnibus modis insidias parabat Ciceroni.\nneque illi tamen ad cavendum dolus aut astutiae deerant.\nnamque a principio' consulatus sui multa pollicendo per Fulviam effecerat, ut Q. Curius, de quo paulo ante memoravi, consilia Catilinae sibi proderet;\nad hoc collegam suom Antonium pactione provinciae perpulerat, ne contra rem publicam sentiret; circum se praesidia amicorum atque clientium occulte habebat.\npostquam dies comitiorum venit et Catilinae neque petitio neque insidiae quas consulibus in campo fecerat prospere cessere, constituit bellum facere et extrema omnia experiri, quoniam quae occulte temptaverat aspera foedaque evenerant."}, {"milestone": [{"@unit": "chapter", "@n": "27"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "28"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.22"}, "#text": "Igitur C. Manlium Faesulas atque in eam partem Etruriae, Septimium quendam Camertem in agrum Picenum, C. Iulium in Apuliam dimisit, praeterea alium  alio, quem ubique opportunum sibi fore credebat.\ninterea Romae multa simul moliri: consulibus insidias tendere, parare incendia, opportuna loca armatis hominibus obsidere; ipse cum telo esse, item alios iubere, hortari uti semper intenti paratique essent; dies noctisque festinare, vigilare, neque insomniis neque labore fatigari.\npostremo, ubi multa agitanti nihil procedit, rursus intempesta nocte coniurationis principes convocat per M. Porcium Laecam,\nibique multa de ignavia eorum questus docet se Manlium praemisisse ad eam multitudinem, quam ad capiunda arma paraverat, item alios in alia loca opportuna, qui initium belli facerent, seque ad exercitum proficisci cupere, si prius Ciceronem oppressisset: eum suis consiliis multum officere.\n\nigitur perterritis ac dubitantibus ceteris C. Cornelius eques Romanus operam suam pollicitus et cum eo L. Vargunteius senator constituere ea nocte paulo post cum armatis hominibus sicuti salutatum introire ad Ciceronem ac de inproviso domi suae inparatum confodere.\nCurius ubi intellegit, quantum periculum consuli inpendeat, propere per Fulviam Ciceroni dolum qui parabatur enuntiat.\nita illi ianua prohibiti tantum facinus frustra susceperant."}, {"milestone": {"@unit": "section", "@n": "4"}, "#text": "Interea Manlius in Etruria plebem sollicitare, egestate simul ac dolore iniuriae novarum rerum cupidam, quod Sullae dominatione agros bonaque omnia amiserat, praeterea latrones quoiusque generis, quorum in ea regione magna copia erat, nonnullos ex Sullanis coloniis, quibus lubido atque luxuria ex magnis rapinis nihil reliqui fecerant."}, {"milestone": [{"@unit": "chapter", "@n": "29"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.23"}, "#text": "Ea cum Ciceroni nuntiarentur, ancipiti malo permotus, quod neque urbem ab insidiis privato consilio longius tueri poterat neque, exercitus Manli quantus aut quo consilio foret, satis compertum habebat, rem ad  senatum refert, iam antea volgi rumoribus exagitatam. itaque,\nquod plerumque in atroci negotio solet, senatus decrevit, darent operam consules, ne quid res publica detrimenti caperet.\nea potestas per senatum more Romano magistratui maxuma permittitur: exercitum parare, bellum gerere, coercere omnibus modis socios atque civis, domi militiaeque imperium atque iudicium summum habere; aliter sine populi iussu nullius earum rerum consuli ius est."}, {"milestone": [{"@unit": "chapter", "@n": "30"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.24"}, "#text": "Post paucos dies L. Saenius senator in senatu litteras recitavit, quas Faesulis adlatas sibi dicebat, in quibus scriptum erat C. Manlium arma cepisse cum magna multitudine ante diem VI Kalendas Novembris. simul,\nid quod in tali re solet, alii portenta atque prodigia nuntiabant, alii conventus fieri, arma portari, Capuae atque in Apulia servile bellum moveri.\nigitur senati decreto Q. Marcius Rex Faesulas, Q. Metellus Creticus in Apuliam\ncircumque ea loca missi  hi utrique ad urbem imperatores erant, impediti ne triumpharent calumnia paucorum, quibus omnia honesta atque inhonesta vendere mos erat ,\nsed praetores Q. Pompeius Rufus Capuam, Q. Metellus Celer in agrum Picenum, iisque permissum, uti pro tempore atque periculo exercitum conpararent.\nad hoc, si quis indicavisset de coniuratione, quae contra rem publicam facta erat, praemium servo libertatem et sestertia centum, libero inpunitatem eius rei et sestertia ducenta [milia],\nitemque decrevere, uti gladiatoriae familiae Capuam et in cetera municipia distribuerentur pro quoiusque opibus, Romae  per totam urbem vigiliae haberentur iisque minores magistratus praeessent."}, {"milestone": [{"@unit": "chapter", "@n": "31"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Quis rebus permota civitas atque inmutata urbis facies erat. ex summa laetitia atque lascivia, quae diuturna quies pepererat,\nrepente omnis tristitia invasit: festinare, trepidare, neque loco neque homini quoiquam satis credere, neque bellum gerere neque pacem habere, suo quisque metu pericula metiri.\nad hoc mulieres, quibus rei publicae magnitudine belli timor insolitus incesserat, adflictare sese, manus supplices ad caelum tendere, miserari parvos liberos, rogitare omnia, <omni rumore> pavere, <adripere omnia> superbia atque deliciis omissis, sibi patriaeque diffidere."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "chapter", "@n": "32"}, {"@unit": "section", "@n": "1"}, {"@unit": "section", "@n": "2"}], "pb": {"@id": "p.25"}, "#text": "At Catilinae crudelis animus eadem illa movebat, tametsi praesidia parabantur et ipse lege Plautia interrogatus erat ab L. Paulo.\npostremo dissimulandi causa aut sui expurgandi, sicut iurgio lacessitus foret, in senatum venit.\ntum M. Tullius consul, sive praesentiam eius timens sive ira conmotus, orationem habuit luculentam atque utilem rei publicae, quam postea scriptam edidit.\nsed ubi ille adsedit, Catilina, ut erat paratus ad dissimulanda omnia, demisso voltu, voce supplici postulare <a> patribus coepit, ne quid de se temere crederent: ea familia ortum, ita se ab adulescentia vitam instituisse, ut omnia bona in spe haberet; ne existumarent sibi, patricio homini, quoius ipsius atque maiorum pluruma beneficia in plebem Romanam essent, perdita re publica opus esse, quom eam servaret M. Tullius, inquilinus civis urbis Romae.\nad hoc male dicta alia  quom adderet, obstrepere omnes, hostem atque parricidam vocare.\ntum ille furibundus 'quoniam quidem circumventus' inquit 'ab inimicis praeceps agor,\n\nincendium meum ruina restinguam.' deinde se ex curia domum proripuit. ibi multa ipse secum volvens, quod neque insidiae consuli procedebant et ab incendio intellegebat urbem vigiliis munitam, optumum factu credens exercitum augere ac, prius quam legiones scriberentur, multa antecapere, quae bello usui forent, nocte intempesta cum paucis in Manliana castra profectus est.\nsed Cethego atque Lentulo ceterisque, quorum cognoverat promptam audaciam, mandat, quibus rebus possent, opes factionis confirment, insidias consuli maturent, caedem incendia aliaque belli facinora parent: sese propediem cum magno exercitu ad urbem accessurum."}, {"milestone": {"@unit": "section", "@n": "3"}, "#text": "Dum haec Romae geruntur, C. Manlius ex suo numero legatos ad Marcium Regem mittit cum mandatis huiusce modi:"}, {"milestone": [{"@unit": "chapter", "@n": "33"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.26"}, "#text": "'Deos hominesque testamur, imperator, nos arma neque contra patriam cepisse neque quo periculum aliis faceremus, sed uti corpora nostra ab iniuria tuta forent, qui miseri, egentes violentia atque crudelitate faeneratorum plerique patria, sed omnes fama atque fortunis expertes sumus. neque quoiquam nostrum licuit more maiorum lege uti neque amisso patrimonio liberum corpus habere: tanta saevitia faeneratorum atque praetoris fuit.\nsaepe maiores vostrum, miseriti plebis Romanae, decretis suis inopiae eius opitulati sunt, ac novissume memoria nostra propter magnitudinem aeris alieni volentibus omnibus bonis argentum aere solutum est. \nsaepe ipsa plebs, aut dominandi studio permota aut superbia magistratuum, armata a patribus secessit.\nat nos non imperium neque divitias petimus, quarum rerum causa bella atque certamina omnia inter mortalis sunt, sed libertatem, quam nemo bonus nisi cum anima simul amittit.\nte atque senatum obtestamur, consulatis miseris civibus, legis praesidium quod iniquitas praetoris eripuit restituatis, neve nobis eam neccessitudinem inponatis, ut quaeramus, quonam modo maxume ulti sanguinem nostrum pereamus.'"}, {"milestone": [{"@unit": "chapter", "@n": "34"}, {"@unit": "section", "@n": "1"}], "#text": "Ad haec Q. Marcius respondit, si quid ab senatu petere vellent, ab armis discedant, Romam supplices proficiscantur: ea mansuetudine atque misericordia senatum populi Romani semper fuisse, ut nemo umquam ab eo frustra auxilium petiverit."}, {"milestone": [{"@unit": "section", "@n": "2"}, {"@unit": "section", "@n": "3"}], "#text": "At Catilina ex itinere plerisque consularibus, praeterea optumo quoique litteras mittit: se falsis criminibus circumventum, quoniam factioni inimicorum resistere nequiverit, fortunae cedere, Massiliam in exilium proficisci, non quo sibi tanti sceleris conscius esset, sed uti res publica quieta foret neve ex sua contentione seditio oreretur.\nab his longe divorsas litteras Q. Catulus in senatu recitavit, quas sibi nomine Catilinae redditas dicebat. earum exemplum infra scriptum est."}, {"milestone": [{"@unit": "chapter", "@n": "35"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.27"}, "#text": "'L. Catilina Q. Catulo. Egregia tua fides, re cognita, grata mihi magnis in meis periculis, fiduciam commendationi meae tribuit.\nquam ob rem defensionem in novo consilio non statui parare: satisfactionem ex nulla conscientia de culpa proponere decrevi, quam me dius fidius veram licet cognoscas.\niniuriis contumeliisque concitatus, quod fructu laboris industriaeque meae  privatus statum dignitatis non obtinebam, publicam miserorum causam pro mea consuetudine suscepi, non quin aes alienum meis nominibus ex possessionibus solvere non possem  et alienis nominibus liberalitas Orestillae suis filiaeque copiis persolveret  sed quod non dignos homines honore honestatos videbam meque falsa suspicione alienatum esse sentiebam.\nhoc nomine satis honestas pro meo casu spes reliquae dignitatis conservandae sum secutus.\nplura quom scribere vellem, nuntiatum est vim mihi parari.\nnunc Orestillam commendo tuaeque fidei trado; eam ab iniuria defendas, per liberos tuos rogatus. haveto.'"}, {"milestone": [{"@unit": "chapter", "@n": "36"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Sed ipse paucos dies conmoratus apud C. Flaminium in agro Arretino, dum vicinitatem antea sollicitatam armis exornat, cum fascibus atque aliis imperi insignibus in castra ad Manlium contendit.\nhaec ubi Romae comperta sunt, senatus Catilinam et Manlium hostis iudicat, ceterae multitudini diem statuit, ante quam sine fraude liceret ab armis discedere praeter rerum capitalium condemnatis.\npraeterea decernit, uti consules dilectum habeant, Antonius cum exercitu Catilinam persequi maturet, Cicero urbi praesidio sit."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "37"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "chapter", "@n": "38"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "39"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": [{"@id": "p.28"}, {"@id": "p.29"}], "#text": "Ea tempestate mihi imperium populi Romani multo maxume miserabile visum est. quoi quom ad occasum ab ortu solis omnia domita armis parerent, domi otium atque divitiae, quae prima mortales putant, adfluerent, fuere tamen cives, qui seque remque publicam  obstinatis animis perditum irent.\nnamque duobus senati decretis ex tanta multitudine neque praemio inductus coniurationem patefecerat neque ex castris Catilinae quisquam omnium discesserat: tanta vis morbi atque uti tabes plerosque civium animos invaserat.\n\nneque solum illis aliena mens erat, qui conscii coniurationis fuerant, sed omnino cuncta plebes novarum rerum studio Catilinae incepta probabat.\nid adeo more suo videbatur facere.\nnam semper in civitate, quibus opes nullae sunt, bonis invident, malos extollunt, vetera odere, nova exoptant, odio suarum rerum mutari omnia student, turba atque seditionibus sine cura aluntur, quoniam egestas facile habetur sine damno.\nsed urbana plebes, ea vero praeceps erat de multis causis.\nprimum omnium qui ubique probro atque petulantia maxume praestabant, item alii per dedecora patrimoniis amissis, postremo omnes quos flagitium aut facinus domo expulerat, ii Romam sicut in sentinam confluxerant.\ndeinde multi memores Sullanae victoriae, quod ex gregariis militibus alios senatores videbant, alios ita divites, ut regio victu atque cultu aetatem agerent, sibi quisque, si in armis foret, ex victoria talia sperabat.\npraeterea iuventus, quae in agris manuum mercede inopiam toleraverat, privatis atque publicis largitionibus excita urbanum otium ingrato labori praetulerat. eos atque alios omnis malum publicum alebat.\nquo minus mirandum est homines egentis, malis moribus, maxuma spe rei publicae iuxta ac sibi consuluisse.\npraeterea, quorum victoria Sullae parentes proscripti, bona erepta, ius  libertatis inminutum erat, haud sane alio animo belli eventum expectabant.\nad hoc quicumque aliarum atque senatus partium erant, conturbari rem publicam quam minus valere ipsi malebant.\nid <ad>eo malum multos post annos in civitatem revorterat.\n\nnam postquam Cn. Pompeio et M. Crasso consulibus tribunicia postestas restituta est, homines adulescentes summam potestatem nacti, quibus aetas animusque ferox erat, coepere senatum criminando plebem exagitare, dein largiundo atque pollicitando magis incendere, ita ipsi clari potentesque fieri.\ncontra eos summa ope nitebatur pleraque nobilitas senatus specie pro sua magnitudine. namque, uti paucis verum absolvam,\npost illa tempora quicumque rem publicam agitavere, honestis nominibus, alii sicuti populi iura defenderent, pars quo senatus auctoritas maxuma foret, bonum publicum simulantes pro sua quisque potentia certabant.\nneque illis modestia neque modus contentionis erat: utrique victoriam crudeliter exercebant.\n\nsed postquam Cn. Pompeius ad bellum maritumum atque Mithridaticum missus est, plebis opes inminutae, paucorum potentia crevit.\nii magistratus, provincias aliaque omnia tenere; ipsi innoxii, florentes, sine metu aetatem agere ceterosque iudiciis terrere, quo plebem in magistratu placidius tractarent.\nsed ubi primum dubiis rebus novandi[s] spes oblata est, vetus certamen animos eorum adrexit.\nquod si primo proelio Catilina superior aut aequa manu discessisset, profecto magna clades atque calamitas rem publicam oppressisset, neque illis, qui victoriam adepti forent, diutius ea uti licuisset, quin defessis et exanguibus qui plus posset imperium atque libertatem extorqueret.\nfuere tamen extra coniurationem complures, qui ad Catilinam initio profecti sunt. in iis erat Fulvius, senatoris filius, quem retractum ex itinere parens necari iussit."}, {"milestone": [{"@unit": "section", "@n": "6"}, {"@unit": "chapter", "@n": "40"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "41"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": [{"@id": "p.30"}, {"@id": "p.31"}], "#text": "Isdem temporibus Romae Lentulus, sicuti Catilina  praeceperat, quoscumque moribus aut fortuna novis rebus idoneos credebat, aut per se aut per alios sollicitabat, neque solum civis sed quoiusque modi genus hominum, quod modo bello usui foret.\n\nigitur P. Umbreno quoidam negotium dat, uti legatos Allobrogum requirat eosque, si possit, inpellat ad societatem belli, existumans publice privatimque aere alieno oppresses, praeterea quod natura gens Gallica bellicosa esset, facile eos ad tale consilium adduci posse.\nUmbrenus quod in Gallia negotiatus erat, plerisque principibus civitatium notus erat atque eos noverat. itaque sine mora, ubi primum legatos in foro conspexit, percontatus pauca de statu civitatis et quasi dolens eius casum requirere coepit, quem exitum tantis malis sperarent.\npostquam illos videt queri de avaritia magistratuum, accusare senatum, quod in eo auxili nihil esset, miseriis suis remedium mortem expectare, 'at ego' inquit 'vobis, si modo viri esse voltis, rationem ostendam, qua tanta ista mala effugiatis'.\nhaec ubi dixit, Allobroges in maxumam spem adducti Umbrenum orare, ut sui misereretur: nihil tam asperum neque tam difficile esse, quod non cupidissume facturi essent, dum ea res civitatem aere alieno liberaret.\nille eos in domum D. Bruti perducit, quod foro propinqua erat neque aliena consili propter Semproniam; nam tum Brutus ab Roma aberat.\npraeterea Gabinium arcessit, quo maior auctoritas sermoni inesset. eo praesente coniurationem aperit, nominat socios, praeterea multos quoiusque generis innoxios, quo legatis animus amplior esset. deinde eos pollicitos operam suam domum dimittit.\n\nsed Allobroges diu in incerto habuere, quidnam consili caperent.\nin altera parte erat aes alienum, studium belli, magna  merces in spe victoriae; at in altera maiores opes, tuta consilia, pro incerta spe certa praemia.\nhaec illis volventibus tandem vicit fortuna rei publicae.\nitaque Q. Fabio Sangae, quoius patrocinio civitas plurumum utebatur, rem omnem, uti cognoverant, aperiunt.\nCicero per Sangam consilio cognito legatis praecipit, ut studium coniurationis vehementer simulent, ceteros adeant, bene polliceantur dentque operam, uti eos quam maxume manufestos habeant."}, {"milestone": [{"@unit": "chapter", "@n": "42"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Isdem fere temporibus in Gallia citeriore atque ulteriore, item in agro Piceno, Bruttio, Apulia motus erat.\nnamque illi, quos ante Catilina dimiserat, inconsulte ac veluti per dementiam cuncta simul agebant. nocturnis consiliis, armorum atque telorum portationibus, festinando, agitando omnia plus timoris quam periculi effecerant.\nex eo numero compluris Q. Metellus Celer praetor ex senatus consulto causa cognita in vincula coniecerat, item in citeriore Gallia C. Murena, qui ei provinciae legatus praeerat."}, {"milestone": [{"@unit": "chapter", "@n": "43"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.32"}, "#text": "At Romae Lentulus cum ceteris, qui principes coniurationis erant, paratis ut videbatur magnis copiis constituerant, uti, quom Catilina in agrum Aefulanum cum exercitu venisset, L. Bestia tribunus plebis contione habita quereretur de actionibus Ciceronis bellique gravissumi invidiam optumo consuli inponeret: eo signo proxuma nocte cetera multitude coniurationis suom quisque negotium exequeretur.\nsed ea divisa hoc modo dicebantur: Statilius et Gabinius uti cum magna manu duodecim simul opportuna loca urbis incenderent, quo tumultu facilior aditus ad consulem ceterosque, quibus insidiae parabantur, fieret; Cethegus Ciceronis ianuam obsideret eumque vi aggrederetur; alius autem alium,  sed filii familiarum, quorum ex nobilitate maxuma pars erat, parentis interficerent; simul caede et incendio perculsis omnibus ad Catilinam erumperent.\ninter haec parata atque decreta Cethegus semper querebatur de ignavia sociorum: illos dubitando et dies prolatando magnas opportunitates corrumpere; facto, non consulto in tali periculo opus esse, seque, si pauci adiuvarent, languentibus aliis impetum in curiam facturum.\nnatura ferox, vehemens, manu promptus erat, maxumum bonum in celeritate putabat."}, {"milestone": [{"@unit": "chapter", "@n": "44"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Sed Allobroges ex praecepto Ciceronis per Gabinium ceteros conveniunt. ab Lentulo, Cethego, Statilio, item Cassio postulant ius iurandum, quod signatum ad civis perferant: aliter haud facile eos ad tantum negotium inpelli posse.\nceteri nihil suspicantes dant, Cassius semet eo brevi venturum pollicetur ac paulo ante legatos ex urbe proficiscitur.\nLentulus cum iis T. Volturcium quendam Crotoniensem mittit, ut Allobroges, prius quam domum pergerent, cum Catilina data atque accepta fide societatem confirmarent.\nipse Volturcio litteras ad Catilinam dat, quarum exemplum infra scriptum est."}, {"milestone": {"@unit": "section", "@n": "5"}, "#text": "'Qui sim, ex eo, quem ad te misi, cognosces. fac cogites, in quanta calamitate sis, et memineris te virum esse. consideres, quid tuae rationes postulent. auxilium petas ab omnibus, etiam ab infumis.'"}, {"milestone": [{"@unit": "section", "@n": "6"}, {"@unit": "chapter", "@n": "45"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.33"}, "#text": "Ad hoc mandata verbis dat: quom ab senatu hostis iudicatus sit, quo consilio servitia repudiet? in urbe parata esse quae iusserit.: ne cunctetur ipse propius adcedere.\n\nhis rebus ita actis, constituta nocte qua proficiscerentur Cicero per legatos cuncta edoctus L. Valerio Flacco et C. Pomptino praetoribus imperat, ut in ponte  Mulvio per insidias Allobrogum comitatus deprehendant. rem omnem aperit, quoius gratia mittebantur; cetera, uti facto opus sit, ita agant permittit.\nilli, homines militares, sine tumultu praesidiis conlocatis, sicuti praeceptum erat, occulte pontem obsidunt.\npostquam ad id loci legati cum Volturcio venerunt et simul utrimque clamor exortus est, Galli cito cognito consilio sine mora praetoribus se tradunt,\nVolturcius primo cohortatus ceteros gladio se a multitudine defendit, deinde, ubi a legatis desertus est, multa prius de salute sua Pomptinum obtestatus, quod ei notus erat, postremo timidus ac vitae diffidens velut hostibus sese praetoribus dedit."}, {"milestone": [{"@unit": "chapter", "@n": "46"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "47"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.34"}, "#text": "Quibus rebus confectis omnia propere per nuntios consuli declarantur.\nat illum ingens cura atque laetitia simul occupavere. nam laetabatur intellegens coniuratione patefacta civitatem periculis ereptam esse; porro autem anxius erat dubitans, in maxumo scelere tantis civibus deprehensis quid facto opus esset: poenam illorum sibi oneri,inpunitatem perdundae rei publicae fore credebat.\nigitur confirmato animo vocari ad sese iubet Lentulum,Cethegum, Statilium, Gabinium itemque Caeparium Terracinensem, qui in Apuliam ad concitanda servitia proficisci parabat.\nceteri sine mora veniunt; Caeparius, paulo ante domo egressus, cognito indicio ex urbe profugerat.\nconsul Lentulum, quod praetor erat, ipse manu tenens in senatum perducit, reliquos cum custodibus in aedem Concordiae venire iubet.\neo senatum advocat magnaque frequentia eius ordinis Volturcium cum legatis introducit, Flaccum praetorem scrinium cum litteris, quas a legatis acceperat, eodem adferre iubet.\n\nVolturcius interrogatus de itinere, de litteris, postremo quid aut qua de causa consili habuisset, primo fingere alia, dissimulare de coniuratione; post ubi fide  publica dicere iussus est, omnia, uti gesta erant, aperit docetque se paucis ante diebus a Gabinio et Caepario socium adscitum nihil amplius scire quam legatos, tantummodo audire solitum ex Gabinio P. Autronium, Ser. Sullam, L. Vargunteium, multos praeterea in ea coniuratione esse.\neadem Galli fatentur ac Lentulum dissimulantem coarguunt praeter litteras sermonibus, quos ille habere solitus erat: ex libris Sibyllinis regnum Romae tribus Corneliis portendi; Cinnam atque Sullam antea, se tertium esse, quoi fatum foret urbis potiri; praeterea ab incenso Capitolio illum esse vigesumum annum, quem saepe ex prodigiis haruspices respondissent bello civili cruentum fore.\nigitur perlectis litteris, quom prius omnes signa sua cognovissent, senatus decernit, uti abdicato magistratu Lentulus itemque ceteri in liberis custodiis habeantur.\nitaque Lentulus P. Lentulo Spintheri, qui tum aedilis erat, Cethegus Q. Cornificio, Statilius C. Caesari, Gabinius M. Crasso, Caeparius  nam is paulo ante ex fuga retractus erat  Cn. Terentio senatori traduntur."}, {"milestone": [{"@unit": "chapter", "@n": "48"}, {"@unit": "section", "@n": "1"}, {"@unit": "section", "@n": "2"}], "#text": "Interea plebs coniuratione patefacta, quae primo cupida rerum novarum nimis bello favebat, mutata mente Catilinae consilia execrari, Ciceronem ad caelum tollere: veluti ex servitute erepta gaudium atque laetitiam agitabat.\nnamque alia belli facinora praedae magis quam detrimento fore, incendium vero crudele, inmoderatum ac sibi maxume calamitosum putabat, quippe quoi omnes copiae in usu cottidiano et cultu corporis erant."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.35"}, "#text": "Post eum diem quidam L. Tarquinius ad senatum adductus erat, quem ad Catilinam proficiscentem ex itinere retractum aiebant.\nis quom se diceret indicaturum de coniuratione, si fides publica data esset, iussus a consule quae sciret edicere, eadem fere quae Volturcius de paratis incendiis, de caede bonorum, de itinere  hostium senatum docet: praeterea se missum a M. Crasso, qui Catilinae nuntiaret, ne eum Lentulus et Cethegus aliique ex coniuratione deprehensi terrerent, eoque magis properaret ad urbem adcedere, quo et ceterorum animos reficeret et illi facilius e periculo eriperentur.\nsed ubi Tarquinius Crassum nominavit, hominem nobilem, maxumis divitiis, summa potentia, alii rem incredibilem rati, pars tametsi verum existumabant tamen quia in tali tempore tanta vis hominis magis leniunda quam exagitanda videbatur, plerique Crasso ex negotiis privatis obnoxii, conclamant indicem falsum esse, deque ea re postulant uti referatur.\nitaque consulente Cicerone frequens senatus decernit Tarquini indicium falsum videri eumque in vinculis retinendum neque amplius potestatem faciundam, nisi de eo indicaret, quoius consilio tantam rem esset mentitus.\nerant eo tempore qui existumarent indicium illud a P. Autronio machinatum, quo facilius appellato Crasso per societatem periculi reliquos illius potentia tegeret.\nalii Tarquinium a Cicerone inmissum aiebant, ne Crassus more suo suscepto malorum patrocinio rem publicam conturbaret.\nipsum Crassum ego postea praedicantem audivi tantam illam contumeliam sibi ab Cicerone inpositam."}, {"milestone": [{"@unit": "chapter", "@n": "49"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.36"}, "#text": "Sed isdem temporibus Q. Catulus et C. Piso [neque precibus] neque pretio neque gratia Ciceronem inpellere potuere, uti per Allobroges aut alium indicem C. Caesar falso nominaretur.\nnam uterque cum illo gravis inimicitias exercebat: Piso oppugnatus in iudicio pecuniarum repetundarum propter quoiusdam Transpadani supplicium iniustum, Catulus ex petitione pontificatus odio incensus, quod extrema aetate, maxumis honoribus usus,  ab adulescentulo Caesare victus discesserat.\nres autem opportuna videbatur, quod is privatim egregia liberalitate, publice maxumis muneribus grandem pecuniam debebat.\nsed ubi consulem ad tantum facinus inpellere nequeunt, ipsi singillatim circumeundo atque ementiundo, quae se ex Volturcio aut Allobrogibus audisse dicerent, magnam illi invidiam conflaverant, usque eo ut nonnulli equites Romani, qui praesidi causa cum telis erant circum aedem Concordiae, seu periculi magnitudine seu animi mobilitate inpulsi, quo studium suom in rem publicam clarius esset, egredienti ex senatu Caesari gladio minitarentur."}, {"milestone": [{"@unit": "chapter", "@n": "50"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Dum haec in senatu aguntur et dum legatis Allobrogum et T. Volturcio, conprobato eorum indicio, praemia decernuntur, liberti et pauci ex clientibus Lentuli divorsis itineribus opifices atque servitia in vicis ad eum eripiundum sollicitabant, partim exquirebant duces multitudinum, qui pretio rem publicam vexare soliti erant.\nCethegus autem per nuntios familiam atque libertos suos, lectos et exercitatos, orabat [in audaciam], ut grege facto cum telis ad sese inrumperent.\nconsul ubi ea parari cognovit, dispositis praesidiis, ut res atque tempus monebat, convocato senatu refert, quid de iis fieri placeat, qui in custodiam traditi erant. sed eos paulo ante frequens senatus iudicaverat contra rem publicam fecisse.\ntum D. Iunius Silanus primus sententiam rogatus, quod eo tempore consul designatus erat, de iis, qui in custodiis tenebantur, et praeterea de L. Cassio, P. Furio, P. Umbreno, Q. Annio, si deprehensi forent, supplicium sumundum decreverat; isque postea permotus oratione C. Caesaris pedibus in sententiam Ti. Neronis iturum se dixit, quod de ea re praesidiis additis referundum censuerat.\nsed Caesar, ubi ad eum ventum est, rogatus sententiam a consule huiusce modi verba locutus est:"}, {"milestone": [{"@unit": "chapter", "@n": "51"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "#text": "'Omnis homines, patres conscripti, qui de rebus dubiis consultant, ab odio, amicitia, ira atque misericordia vacuos esse decet.\nhaud facile animus verum providet, ubi illa officiunt, neque quisquam omnium lubidini simul et usui paruit.\nubi intenderis ingenium, valet; si lubido possidet, ea dominatur, animus nihil valet.\nmagna mihi copia est memorandi, patres conscripti, quae reges atque populi ira aut misericordia inpulsi male consuluerint. sed ea malo dicere, quae maiores nostri contra lubidinem animi sui recte atque ordine fecere.\nbello Macedonico, quod cum rege Perse gessimus, Rhodiorum civitas magna atque magnifica, quae populi Romani opibus creverat, infida et advorsa nobis fuit. sed postquam bello confecto de Rhodiis consultum est, maiores nostri, ne quis divitiarum magis quam iniuriae causa bellum inceptum diceret, inpunitos eos dimisere.\nitem bellis Punicis omnibus, quom saepe Carthaginienses et in pace et per indutias multa nefaria facinora fecissent, numquam ipsi per occasionem talia fecere: magis quid se dignum foret, quam quid in illos iure fieri posset, quaerebant.\nhoc item vobis providendum est, patres conscripti, ne plus apud vos valeat P. Lentuli et ceterorum scelus quam vostra dignitas, neu magis irae vostrae quam famae consulatis.\nnam si digna poena pro factis eorum reperitur, novom consilium adprobo; sin magnitudo sceleris omnium ingenia exuperat, his utendum censeo, quae legibus conparata sunt."}, {"milestone": [{"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}], "pb": {"@id": "p.38"}, "#text": "Plerique eorum, qui ante me sententias dixerunt, conposite atque magnifice casum rei publicae miserati sunt.  quae belli saevitia esset, quae victis acciderent, enumeravere: rapi virgines, pueros; divelli liberos a parentum conplexu; matres familiarum pati quae victoribus conlubuissent; fana atque domos spoliari; caedem, incendia fieri; postremo armis, cadaveribus, cruore atque luctu omnia conpleri.\nsed, per deos inmortalis, quo illa oratio pertinuit? an uti vos infestos coniurationi faceret? scilicet, quem res tanta et tam atrox non permovit, eum oratio accendet.\nnon ita est, neque quoiquam mortalium iniuriae suae parvae videntur, multi eas gravius aequo habuere.\nsed alia aliis licentia est, patres conscripti. qui demissi in obscuro vitam habent, si quid iracundia deliquere, pauci sciunt, fama atque fortuna eorum pares sunt; qui magno imperio praediti in excelso aetatem agunt, eorum facta cuncti mortales novere.\nita in maxuma fortuna minuma licentia est; neque studere neque odisse,\nsed minume irasci decet; quae apud alios iracundia dicitur, ea in imperio superbia atque crudelitas appellatur.\nequidem ego sic existumo, patres conscripti. omnis cruciatus minores quam facinora illorum esse. sed plerique mortales postrema meminere et in hominibus inpiis sceleris eorum obliti de poena disserunt, si ea paulo severior fuit."}, {"milestone": [{"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}], "pb": {"@id": "p.39"}, "#text": "D. Silanum, virum fortem atque strenuom, certo scio quae dixerit studio rei publicae dixisse, neque illum in tanta re gratiam aut inimicitias exercere: eos mores eamque modestiam viri cognovi.\nverum sententia eius mihi non crudelis  quid enim in talis homines crudele fieri potest?  sed aliena a re publica nostra videtur.\nnam profecto aut metus aut iniuria te subegit, Silane, consulem designatum genus poenae novom decernere.\nde timore supervacuaneum est disserere, quom  praesertim diligentia clarissumi viri consulis tanta praesidia sint in armis.\nde poena possum equidem dicere, id quod res habet, in luctu atque miseriis mortem aerumnarum requiem, non cruciatum esse; eam cuncta mortalium mala dissolvere; ultra neque curae neque gaudio locum esse.\nsed, per deos inmortalis, quam ob rem in sententiam non addidisti, uti prius verberibus in eos animadvorteretur?\nan quia lex Porcia vetat? at aliae leges item condemnatis civibus non animam eripi, sed exilium permitti iubent. an quia gravius est verberari quam necari?\nquid autem acerbum aut nimis grave est in homines tanti facinoris convictos?\nsin quia levius est, qui convenit in minore negotio legem timere, quon eam in maiore neglexeris?"}, {"milestone": [{"@unit": "section", "@n": "25"}, {"@unit": "section", "@n": "26"}, {"@unit": "section", "@n": "27"}, {"@unit": "section", "@n": "28"}, {"@unit": "section", "@n": "29"}, {"@unit": "section", "@n": "30"}, {"@unit": "section", "@n": "31"}, {"@unit": "section", "@n": "32"}, {"@unit": "section", "@n": "33"}, {"@unit": "section", "@n": "34"}, {"@unit": "section", "@n": "35"}, {"@unit": "section", "@n": "36"}], "pb": {"@id": "p.40"}, "#text": "At enim quis reprehendet quod in parricidas rei publicae decretum erit? tempus dies fortuna, quoius lubido gentibus moderatur.\nillis merito accidet quicquid evenerit; ceterum vos, patres conscripti, quid in alios statuatis, considerate.\nomnia mala exempla ex rebus bonis orta sunt. sed ubi imperium ad ignaros eius aut minus bonos pervenit, novom illud exemplum ab dignis et idoneis ad indignos et non idoneos transfertur.\nLacedaemonii devictis Atheniensibus triginta viros inposuere, qui rem publicam eorum tractarent.\nii primo coepere pessumum quemque et omnibus invisum indemnatum necare: ea populus laetari et merito dicere fieri.\npost ubi paulatim licentia crevit, iuxta bonos et malos lubidinose interficere, ceteros metu terrere:\nita civitas servitute oppressa stultae laetitiae gravis poenas dedit.\nnostra memoria victor Sulla quom Damasippum et alios eius modi, qui malo rei publicae  creverant, iugulari iussit, quis non factum eius laudabat? homines scelestos et factiosos, qui seditionibus rem publicam exagitaverant, merito necatos aiebant. sed ea res magnae initium cladis fuit.\nnam uti quisque domum aut villam, postremo vas aut vestimentum aliquoius concupiverat, dabat operam, uti is in proscriptorum numero esset.\nita illi, quibus Damasippi mors laetitiae fuerat, paulo post ipsi trahebantur, neque prius finis iugulandi fuit, quam Sulla omnis suos divitiis explevit.\natque ego haec non in M. Tullio neque his temporibus vereor, sed in magna civitate multa et varia ingenia sunt.\npotest alio tempore, alio consule, quoi item exercitus in manu sit, falsum aliquid pro vero credi. ubi hoc exemplo per senatus decretum consul gladium eduxerit, quis illi finem statuet aut quis moderabitur?"}, {"milestone": [{"@unit": "section", "@n": "37"}, {"@unit": "section", "@n": "38"}, {"@unit": "section", "@n": "39"}, {"@unit": "section", "@n": "40"}, {"@unit": "section", "@n": "41"}, {"@unit": "section", "@n": "42"}], "pb": {"@id": "p.41"}, "#text": "Maiores nostri, patres conscripti, neque consili neque audaciae umquam eguere; neque illis superbia obstabat, quo minus aliena instituta, si modo proba erant, mitarentur.\narma atque tela militaria ab Samnitibus, insignia magistratuum ab Tuscis pleraque sumpserunt. postremo, quod ubique apud socios aut hostis idoneum videbatur, cum summo studio domi exequebantur: imitari quam invidere bonis malebant.\nsed eodem illo tempore Graeciae morem imitati verberibus animadvortebant in civis, de condemnatis summum supplicium sumebant. postquam res publica adolevit et multitudine civium factiones valuere,\ncircumveniri innocentes, alia huiusce modi fieri coepere, tum lex Porcia aliaeque leges paratae sunt, quibus legibus exilium damnatis permissum est.\nego hanc causam, patres conscripti, quo minus novom consilium  capiamus, in primis magnam puto.\nprofecto virtus atque sapientia maior illis fuit, qui ex parvis opibus tantum imperium fecere, quam in nobis, qui ea bene parta vix retinemus."}, {"milestone": {"@unit": "section", "@n": "43"}, "#text": "Placet igitur eos dimitti et augeri exercitum Catilinae? minume. sed ita censeo: publicandas eorum pecunias, ipsos in vinculis habendos per municipia, quae maxume opibus valent; neu quis de iis postea ad senatum referat neve cum populo agat; qui aliter fecerit, senatum existumare eum contra rem publicam et salutem omnium facturum.'"}, {"milestone": [{"@unit": "chapter", "@n": "52"}, {"@unit": "section", "@n": "1"}], "#text": "Postquam Caesar dicundi finem fecit, ceteri verbo alius alii varie adsentiebantur. at M. Porcius Cato rogatus sententiam huiusce modi orationem habuit:"}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.42"}, "#text": "'Longe alia mihi mens est,\npatres conscripti, quom res atque pericula nostra considero, et quom sententias nonnullorum ipse mecum reputo.\nilli mihi disseruisse videntur de poena eorum, qui patriae, parentibus, aris atque focis suis bellum paravere; res autem monet cavere ab illis magis quam quid in illos statuamus consultare.\nnam cetera maleficia tum persequare, ubi facta sunt; hoc nisi provideris ne accidat, ubi evenit, frustra iudicia inplores: capta urbe nihil fit reliqui victis.\nsed, per deos inmortalis, vos ego appello, qui semper domos, villas, signa, tabulas vostras pluris quam rem publicam fecistis: si ista, quoiuscumque modi sunt quae amplexamini, retinere, si voluptatibus vostris otium praebere voltis, expergiscimini aliquando et capessite rem publicam.\nnon agitur de vectigalibus  neque de sociorum iniuriis: libertas et anima nostra in dubio est."}, {"milestone": [{"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}], "#text": "Saepenumero, patres conscripti, multa verba in hoc ordine feci, saepe de luxuria atque avaritia nostrorum civium questus sum, multosque mortalis ea causa advorsos habeo.\nqui mihi atque animo meo nullius umquam delicti gratiam fecissem, haud facile alterius lubidini male facta condonabam.\nsed ea tametsi vos parvi pendebatis, tamen res publica firma erat, opulentia neglegentiam tolerabat.\nnunc vero non id agitur, bonisne an malis moribus vivamus, neque quantum aut quam magnificum imperium populi Romani sit, sed haec, quoiuscumque modi videntur, nostra an nobiscum una hostium futura sint.\nhic mihi quisquam mansuetudinem et misericordiam nominat. iam pridem equidem nos vera vocabula rerum amisimus: quia bona aliena largiri liberalitas, malarum rerum audacia fortitudo vocatur, eo res publica in extremo sita est.\nsint sane, quoniam ita se mores habent, liberales ex sociorum fortunis, sint misericordes in furibus aerari: ne illi sanguinem nostrum largiantur et, dum paucis sceleratis parcunt, bonos omnis perditum eant."}, {"milestone": [{"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}], "pb": {"@id": "p.43"}, "#text": "Bene et conposite C. Caesar paulo ante in hoc ordine de vita et morte disseruit, credo falsa existumans ea, quae de inferis memorantur: divorso itinere malos a bonis loca taetra, inculta, foeda atque formidulosa habere.\nitaque censuit pecunias eorum publicandas, ipsos per municipia in custodiis habendos, videlicet timens, ne, si Romae sint, aut a popularibus coniurationis aut a multitudine conducta per vim eripiantur;\nquasi vero mali atque scelesti tantummodo in urbe et non per totam Italiam sint, aut non ibi plus possit audacia, ubi ad defendundum opes minores sunt.\nquare vanum equidem hoc consilium est, si periculum ex  illis metuit; si in tanto omnium metu solus non timet, eo magis refert me mihi atque vobis timere.\nqua re quom de P. Lentulo ceterisque statuetis, pro certo habetote vos simul de exercitu Catilinae et de omnibus coniuratis decernere.\nquanto vos attentius ea agetis, tanto illis animus infirmior erit; si paulum modo vos languere viderint, iam omnes feroces aderunt."}, {"milestone": [{"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}], "#text": "Nolite existumare maiores nostros armis rem publicam ex parva magnam fecisse.\nsi ita esset, multo pulcherrumam eam nos haberemus: quippe sociorum atque civium, praeterea armorum atque equorum maior copia nobis quam illis est.\nsed alia fuere, quae illos magnos fecere, quae nobis nulla sunt: domi industria, foris iustum imperium, animus in consulundo liber, neque delicto neque lubidini obnoxius.\npro his nos habemus luxuriam atque avaritiam, publice egestatem, privatim opulentiam. laudamus divitias, sequimur inertiam. inter bonos et malos discrimen nullum, omnia virtutis praemia ambitio possidet.\nneque mirum: ubi vos separatim sibi quisque consilium capitis, ubi domi voluptatibus, hic pecuniae aut gratiae servitis, eo fit, ut impetus fiat in vacuam rem publicam."}, {"milestone": [{"@unit": "section", "@n": "24"}, {"@unit": "section", "@n": "25"}, {"@unit": "section", "@n": "26"}, {"@unit": "section", "@n": "27"}, {"@unit": "section", "@n": "28"}, {"@unit": "section", "@n": "29"}, {"@unit": "section", "@n": "30"}, {"@unit": "section", "@n": "31"}, {"@unit": "section", "@n": "32"}, {"@unit": "section", "@n": "33"}, {"@unit": "section", "@n": "34"}, {"@unit": "section", "@n": "35"}], "pb": {"@id": "p.44"}, "#text": "Sed ego haec omitto. coniuravere nobilissumi cives patriam incendere, Gallorum gentem infestissumam nomini Romano ad bellum arcessunt, dux hostium cum exercitu supra caput est;\nvos cunctamini etiam nunc et dubitatis, quid intra moenia deprensis hostibus faciatis?\nmisereamini censeo  deliquere homines adulescentuli per ambitionem  atque etiam armatos dimittatis: ne ista vobis mansuetudo et misericordia,\nsi  illi arma ceperint, in miseriam convortat.\nscilicet res ipsa aspera est, sed vos non timetis eam. immo vero maxume. sed inertia et mollitia animi alius alium expectantes cunctamini, videlicet dis inmortalibus confisi, qui hanc rem publicam saepe in maxumis periculis servavere.\nnon votis neque suppliciis muliebribus auxilia deorum parantur; vigilando, agundo, bene consulundo prospera omnia cedunt. ubi socordiae te atque ignaviae tradideris, nequiquam deos inplores: irati infestique sunt.\napud maiores nostros A. Manlius Torquatus bello Gallico filium suom, quod is contra imperium in hostem pugnaverat,\nnecari iussit, atque ille egregius adulescens inmoderatae fortitudinis morte poenas dedit; vos de crudelissumis parricidis quid statuatis, cunctamini? videlicet cetera vita eorum huic sceleri obstat.\nverum parcite dignitati Lentuli, si ipse pudicitiae, si famae suae, si dis aut hominibus umquam ullis pepercit.\nignoscite Cethegi adulescentiae, nisi iterum patriae bellum fecit. nam quid ego de Gabinio, Statilio, Caepario loquar?\nquibus si quicquam umquam pensi fuisset, non ea consilia de re publica habuissent.\npostremo, patres conscripti, si mehercule peccato locus esset, facile paterer vos ipsa re corrigi, quoniam verba contemnitis. sed undique circumventi sumus. Catilina cum exercitu faucibus urget; alii intra moenia atque in sinu urbis sunt hostes; neque parari neque consuli quicquam potest occulte: quo magis properandum est."}, {"milestone": {"@unit": "section", "@n": "36"}, "pb": {"@id": "p.45"}, "#text": "Quare ego ita censeo, quom nefario consilio  sceleratorum civium res publica in maxuma pericula venerit, iique indicio T. Volturci et legatorum Allobrogum convicti confessique sint caedem, incendia aliaque se foeda atque crudelia facinora in civis patriamque paravisse, de confessis, sicuti de manufestis rerum capitalium, more maiorum supplicium sumundum.'"}, {"milestone": [{"@unit": "chapter", "@n": "53"}, {"@unit": "section", "@n": "1"}], "#text": "Postquam Cato adsedit, consulares omnes itemque senatus magna pars sententiam eius laudant, virtutem animi ad caelum ferunt, alii alios increpantes timidos vocant. Cato clarus atque magnus habetur; senati decretum fit, sicuti ille censuerat."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "54"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.46"}, "#text": "Sed mihi multa legenti, multa audienti, quae populus Romanus domi militiaeque, mari atque terra praeclara facinora fecit, forte lubuit attendere, quae res maxume tanta negotia sustinuisset.\nsciebam saepenumero parva manu cum magnis legionibus hostium contendisse; cognoveram parvis copiis bella gesta cum opulentis regibus, ad hoc saepe fortunae violentiam toleravisse, facundia Graecos, gloria belli Gallos ante Romanos fuisse.\nac mihi multa agitanti constabat paucorum civium egregiam virtutem cuncta patravisse, eoque factum, uti divitias paupertas, multitudinem paucitas superaret.\nsed postquam luxu atque desidia civitas corrupta est, rursus res publica magnitudine sua imperatorum atque magistratuum vitia sustentabat ac, sicuti effeta parentum <ui>, multis tempestatibus haud sane quisquam Romae virtute magnus fuit.\nsed memoria mea ingenti virtute, divorsis moribus fuere viri duo, M. Cato et C. Caesar. quos quoniam res obtulerat,   silentio praeterire non fuit consilium, quin utriusque naturam et mores, quantum ingenio possum, aperirem.\n\nigitur iis genus aetas eloquentia prope aequalia fuere, magnitudo animi par, item gloria, sed alia alii.\nCaesar beneficiis ac munificentia magnus habebatur, integritate vitae Cato. ille mansuetudine et misericordia clarus factus, huic severitas dignitatem addiderat.\nCaesar dando sublevando ignoscundo, Cato nihil largiundo gloriam adeptus est. in altero miseris perfugium erat, in altero malis pernicies. illius facilitas, huius constantia laudabatur.\npostremo Caesar in animum induxerat laborare, vigilare; negotiis amicorum intentus sua neglegere, nihil denegare quod dono dignum esset; sibi magnum imperium, exercitum, bellum novom exoptabat, ubi virtus enitescere posset.\nat Catoni studium modestiae, decoris, sed maxume severitatis erat;\nnon divitiis cum divite neque factione cum factioso, sed cum strenuo virtute, cum modesto pudore, cum innocente abstinentia certabat; esse quam videri bonus malebat: ita, quo minus petebat gloriam, eo magis illum [ad]sequebatur."}, {"milestone": [{"@unit": "chapter", "@n": "55"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.47"}, "#text": "Postquam, ut dixi, senatus in Catonis sententiam discessit, consul optumum factu ratus noctem quae instabat antecapere, ne quid eo spatio novaretur, tresviros quae ad supplicium postulabant<ur> parare iubet.\nipse praesidiis dispositis Lentulum in carcerem deducit; idem fit ceteris per praetores.\nest in carcere locus, quod Tullianum appellatur, ubi paululum ascenderis ad laevam, circiter duodecim pedes humi depressus; \neum muniunt undique parietes atque insuper camera lapideis fornicibus iuncta; sed incultu tenebris odore foeda atque terribilis eius facies est.\nin eum locum postquam demissus est Lentulus, vindices rerum capitalium, quibus praeceptum erat, laqueo gulam fregere.\nita ille patricius ex gente clarissuma Corneliorum, qui consulare imperium Romae habuerat, dignum moribus factisque suis exitium vitae invenit. de Cethego, Statilio, Gabinio, Caepario eodem modo supplicium sumptum est."}, {"milestone": [{"@unit": "chapter", "@n": "56"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.48"}, "#text": "Dum ea Romae geruntur, Catilina ex omni copia, quam et ipse adduxerat et Manlius habuerat, duas legiones instituit, cohortis pro numero militum conplet.\ndeinde, ut quisque voluntarius aut ex sociis in castra venerat, aequaliter distribuerat, ac brevi spatio legiones numero hominum expleverat, quom initio non amplius duobus milibus habuisset.\nsed ex omni copia circiter pars quarta erat militaribus armis instructa; ceteri, ut quemque casus armaverat, sparos aut lanceas, alii praeacutas sudis portabant.\nsed postquam Antonius cum exercitu adventabat, Catilina per montis iter facere, modo ad urbem, modo Galliam vorsus castra movere, hostibus occasionem pugnandi non dare. sperabat propediem magnas copias sese habiturum, si Romae socii incepta patravissent.\ninterea servitia repudiabat, quoius initio ad eum magnae copiae concurrebant, opibus coniurationis fretus, simul alienum suis rationibus existumans  videri causam civium cum servis fugitivis communicavisse."}, {"milestone": [{"@unit": "chapter", "@n": "57"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Sed postquam in castra nuntius pervenit Romae coniurationem patefactam, de Lentulo et Cethego ceterisque, quos supra memoravi, supplicium sumptum, plerique, quos ad bellum spes rapinarum aut novarum rerum studium illexerat, dilabuntur; reliquos Catilina per montis asperos magnis itineribus in agrum Pistoriensem abducit eo consilio, uti per tramites occulte perfugeret in Galliam Transalpinam.\nat Q. Metellus Celer cum tribus legionibus in agro Piceno praesidebat, ex difficultate rerum eadem illa existumans quae supra diximus Catilinam agitare.\nigitur ubi iter eius ex perfugis cognovit, castra propere movit ac sub ipsis radicibus montium consedit, qua illi descensus erat in Galliam properanti.\nneque tamen Antonius procul aberat, utpote qui magno exercitu locis aequioribus expeditus in fuga sequeretur.\nsed Catilina postquam videt montibus atqie copiis hostium sese clausum, in urbe res advorsas, neque fugae neque praesidi ullam spem, optumum factu ratus in tali re fortunam belli temptare, statuit cum Antonio quam primum confligere.\nitaque contione advocata huiusce modi orationem habuit:"}, {"milestone": [{"@unit": "chapter", "@n": "58"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "'Compertum ego habeo, milites, verba virtutem non addere, neque ex ignavo strenuom neque fortem ex timido exercitum oratione imperatoris fieri.\nquanta quoiusque animo audacia natura aut moribus inest, tanta in bello patere solet. quem neque gloria neque pericula excitant, nequiquam hortere: timor animi auribus officit.\nsed ego vos, quo pauca monerem, advocavi, simul uti causam mei consili aperirem."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}], "pb": {"@id": "p.49"}, "#text": "Scitis equidem, milites, socordia atque ignavia  Lentuli quantam ipsi nobisque cladem attulerit, quoque modo, dum ex urbe praesidia opperior, in Galliam proficisci nequiverim.\nnunc vero quo loco res nostrae sint, iuxta mecum omnes intellegitis.\nexercitus hostium duo, unus ab urbe, alter a Gallia obstant; diutius in his locis esse, si maxume animus ferat, frumenti atque aliarum rerum egestas prohibet; quocumque ire placet,\nferro iter aperiundum est.\nquapropter vos moneo, uti forti atque parato animo sitis et, quom proelium inibitis, memineritis vos divitias, decus, gloriam, praeterea libertatem atque patriam in dextris vostris portare.\nsi vincimus, omnia nobis tuta erunt: commeatus abunde, municipia atque coloniae patebunt; si metu cesserimus, eadem illa advorsa fient,\nneque locus neque amicus quisquam teget quem arma non texerint.\npraeterea, milites, non eadem nobis et illis necessitudo inpendet: nos pro patria, pro libertate, pro vita certamus; illis supervacuaneum est pugnare pro potentia paucorum.\nquo audacius aggredimini memores pristinae virtutis.\nlicuit vobis cum summa turpitudine in exilio aetatem agere, potuistis nonnulli Romae amissis bonis alienas opes expectare: quia illa foeda atque intoleranda viris videbantur,\nhaec sequi decrevistis.\nsi haec relinquere voltis, audacia opus est: nemo nisi victor pace bellum mutavit.\nnam in fuga salutem sperare, quom arma, quibus corpus tegitur, ab hostibus avorteris, ea vero dementia est.\nsemper in proelio iis maxumum est periculum, qui maxume timent: audacia pro muro habetur."}, {"milestone": [{"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}], "pb": {"@id": "p.50"}, "#text": "Quom vos considero, milites, et quom facta vostra aestumo, magna me spes victoriae tenet.\nanimus aetas virtus vostra me hortantur, praeterea necessitudo, quae etiam timidos fortis facit.\nnam multitudo hostium ne  circumvenire queat, prohibent angustiae loci.\nquod si virtuti vostrae fortuna inviderit, cavete inulti animam amittatis, neu capti potius sicuti pecora trucidemini, quam virorum more pugnantes cruentam atque luctuosam victoriam hostibus relinquatis.'"}, {"milestone": [{"@unit": "chapter", "@n": "59"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.51"}, "#text": "Haec ubi dixit, paululum conmoratus signa canere iubet atque instructos ordines in locum aequom deducit. dein remotis omnium equis, quo militibus exaequato periculo animus amplior esset, ipse pedes exercitum pro loco atque copiis instruit.\nnam, uti planities erat inter sinistros montis et ab dextra rupe aspera, octo cohortis in fronte constituit, reliquarum signa in subsidio artius conlocat.\nab iis centuriones, omnis lectos et evocatos, praeterea ex gregariis militibus optumum quemque armatum in primam aciem subducit. C. Manlium in dextra, Faesulanum quendam in sinistra parte curare iubet. ipse cum libertis et colonis propter aquilam adsistit, quam bello Cimbrico C. Marius in exercitu habuisse dicebatur.\nat ex altera parte C. Antonius, pedibus aeger quod proelio adesse nequibat, M. Petreio legato exercitum permittit.\nille cohortis veteranas, quas tumulti causa conscripserat, in fronte, post eas ceterum exercitum in subsidiis locat. ipse equo circumiens unum quemque nominans appellat, hortatur, rogat, ut meminerint se contra latrones inermis pro patria, pro liberis, pro aris atque focis suis certare.\nhomo militaris, quod amplius annos triginta tribunus aut praefectus aut legatus aut praetor cum magna gloria in exercitu fuerat,  plerosque ipsos factaque eorum fortia noverat: ea conmemorando militum animos accendebat."}, {"milestone": [{"@unit": "chapter", "@n": "60"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "#text": "Sed ubi omnibus rebus exploratis Petreius tuba signum dat, cohortis paulatim incedere iubet; idem facit hostium exercitus.\npostquam eo ventum est, unde a ferentariis proelium conmitti posset, maxumo clamore cum infestis signis concurrunt; pila omittunt, gladiis res geritur.\nveterani pristinae virtutis memores comminus acriter instare, illi haud timidi resistunt: maxuma vi certatur.\ninterea Catilina cum expeditis in prima acie vorsari, laborantibus succurrere, integros pro sauciis arcessere, omnia providere, multum ipse pugnare, saepe hostem ferire: strenui militis et boni imperatoris officia simul exequebatur.\nPetreius ubi videt Catilinam, contra ac ratus erat, magna vi tendere, cohortem praetoriam in medios hostis inducit eosque perturbatos atque alios alibi resistentis interficit. deinde utrimque ex lateribus ceteros aggreditur.\nManlius et Faesulanus in primis pugnantes cadunt.\nCatilina postquam fusas copias seque cum paucis relictum videt, memor generis atque pristinae suae dignitatis in confertissumos hostis incurrit ibique pugnans confoditur."}, {"milestone": [{"@unit": "chapter", "@n": "61"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.52"}, "#text": "Sed confecto proelio, tum vero cerneres, quanta audacia quantaque animi vis fuisset in exercitu Catilinae.\nnam fere quem quisque vivos pugnando locum ceperat, eum amissa anima corpore tegebat.\npauci autem, quos medios cohors praetoria disiecerat, paulo divorsius, sed  omnes tamen advorsis volneribus conciderant.\nCatilina vero longe a suis inter hostium cadavera repertus est, paululum etiam spirans ferociamque animi, quam habuerat vivos, in voltu retinens.\npostremo ex omni copia neque in proelio neque in fuga quisquam civis ingenuos captus est:\nita cuncti suae hostiumque vitae iuxta pepercerant.\nneque tamen exercitus populi Romani laetam aut incruentam victoriam adeptus erat. nam strenuissumus quisque aut occiderat in proelio aut graviter volneratus discesserat.\nmulti autem, qui e castris visundi aut spoliandi gratia processerant, volventes hostilia cadavera amicum alii, pars hospitem aut cognatum reperiebant; fuere item qui inimicos suos cognoscerent.\nita varie per omnem exercitum laetitia, maeror, luctus atque gaudia agitabantur."}]}}, {"@lang": "la", "@n": "Jug.", "body": {"head": "C. Sallusti Crispi Bellum Iugurthinum", "pb": [{"@id": "p.53"}, {"@id": "p.55"}, {"@id": "p.56"}, {"@id": "p.62"}, {"@id": "p.78"}, {"@id": "p.82"}, {"@id": "p.84"}, {"@id": "p.96"}, {"@id": "p.100"}, {"@id": "p.105"}, {"@id": "p.111"}, {"@id": "p.131"}, {"@id": "p.136"}], "p": [{"milestone": [{"@unit": "chapter", "@n": "1"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "2"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.54"}, "#text": "Falso queritur de natura sua genus humanum, quod inbecilla atque aevi brevis forte potius quam virtute regatur.\nnam contra reputando neque maius aliud neque praestabilius invenias magisque naturae industriam hominum quam vim aut tempus deesse.\nsed dux atque imperator vitae mortalium animus est. qui ubi ad gloriam virtutis via grassatur, abunde pollens potensque et clarus est neque fortuna eget, quippe quae probitatem, industriam aliasque artis bonas neque dare neque eripere quoiquam potest.\nsin captus pravis cupidinibus ad inertiam et voluptates corporis pessum datus est, perniciosa lubidine paulisper usus, ubi per socordiam vires tempus ingenium diffluxere, naturae infirmitas accusatur: suam quisque culpam auctores ad negotia transferunt.\nquod si hominibus bonarum rerum tanta cura esset, quanto studio aliena ac nihil profutura multaque etiam periculosa <ac perniciosa> petunt, neque regerentur magis quam regerent casus et eo magnitudinis  procederent, ubi pro mortalibus gloria aeterni fierent.\n\nnam uti genus hominum conpositum ex corpore et anima est, ita res cunctae studiaque omnia nostra corporis alia, alia animi naturam sequontur. igitur praeclara facies, magnae divitiae,\nad hoc vis corporis et alia omnia huiusce modi brevi dilabuntur; at ingeni egregia facinora sicuti anima inmortalia sunt.\npostremo corporis et fortunae bonorum ut initium sic finis est, omniaque orta occidunt et aucta senescunt: animus incorruptus, aeternus, rector humani generis agit atque habet cuncta neque ipse habetur.\nquo magis pravitas eorum admiranda est, qui, dediti corporis gaudiis, per luxum et ignaviam aetatem agunt, ceterum ingenium, quo neque melius neque amplius aliud in natura mortalium est, incultu atque socordia torpescere sinunt, quom praesertim tam multae variaeque sint artes animi, quibus summa claritudo paratur."}, {"milestone": [{"@unit": "chapter", "@n": "3"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Verum ex iis magistratus et imperia, postremo omnis cura rerum publicarum minume mihi hac tempestate cupiunda videntur, quoniam neque virtuti honos datur neque illi, quibus per fraudem ius fuit, tuti aut eo magis honesti sunt.\nnam vi quidem regere patriam aut parentis, quamquam et possis et delicta corrigas, tamen inportunum est, quom praesertim omnes rerum mutationes caedem, fugam aliaque hostilia portendant.\nfrustra autem niti neque aliud se fatigando nisi odium quaerere extremae dementiae est;\nnisi forte quem inhonesta et perniciosa lubido tenet potentiae paucorum decus atque libertatem suam gratificari."}, {"milestone": [{"@unit": "chapter", "@n": "4"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "#text": "Ceterum ex aliis negotiis, quae ingenio exercentur, in primis magno usui est memoria rerum gestarum.\nquoius de virtute quia multi dixere, praetereundum puto, simul ne per insolentiam quis existumet memet studium meum laudando extollere.\natque ego credo fore qui, quia decrevi procul a re publica aetatem agere, tanto tamque utili labori meo nomen inertiae inponant, certe quibus maxuma industria videtur salutare plebem et conviviis gratiam quaerere.\nqui si reputaverint, et quibus ego temporibus magistratus adeptus sim et quales viri idem adsequi nequiverint et postea quae genera hominum in senatum pervenerint, profecto existumabunt me magis merito quam ignavia iudicium animi mei mutavisse maiusque commodum ex otio meo quam ex aliorum negotiis rei publicae venturum.\nnam saepe ego audivi Q. Maxumum, P. Scipionem, praeterea civitatis nostrae praeclaros viros solitos ita dicere, quom maiorum imagines intuerentur, vehementissume sibi animum ad virtutem accendi.\nscilicet non ceram illam neque figuram tantam vim in sese habere, sed memoria rerum gestarum eam flammam egregiis viris in pectore crescere neque prius sedari, quam virtus eorum famam atque gloriam adaequaverit.\nat contra quis est omnium his moribus, quin divitiis et sumptibus, non probitate neque industria cum maioribus suis contendat? etiam homines novi, qui antea per virtutem soliti erant nobilitatem antevenire, furtim et per latrocinia potius quam bonis artibus ad imperia et honores nituntur;\nproinde  quasi praetura et consulatus atque alia omnia huiusce modi per se ipsa clara et magnifica sint ac non perinde habeantur, ut eorum qui ea sustinent virtus est.\nverum ego liberius altiusque processi, dum me civitatis morum piget taedetque. nunc ad inceptum redeo."}, {"milestone": [{"@unit": "chapter", "@n": "5"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "bellum scripturus sum, quod populus Romanus cum Iugurtha rege Numidarum gessit, primum quia magnum et atrox variaque victora fuit, dehinc quia tunc primum superbiae nobilitatis obviam itum est;\nquae contentio divina et humana cuncta permiscuit eoque vecordiae processit,\nut studiis civilibus bellum atque vastitas Italiae finem faceret. sed prius quam huiusce modi rei initium expedio, pauca supra repetam, quo ad cognoscundum omnia illustria magis magisque in aperto sint."}, {"milestone": [{"@unit": "section", "@n": "4"}, {"@unit": "section", "@n": "5"}], "#text": "Bello Punico secundo, quo dux Carthaginiensium Hannibal post magnitudinem nominis Romani Italiae opes maxume adtriverat, Masinissa rex Numidarum in amicitiam receptus a P. Scipione, quoi postea Africano cognomen ex virtute fuit, multa et praeclara rei militaris facinora fecerat. ob quae victis Carthaginiensibus et capto Syphace, quoius in Africa magnum atque late imperium valuit, populus Romanus, quascumque urbis et agros manu ceperat, regi dono dedit.\nigitur amicitia Masinissae bona atque honesta nobis permansit. sed imperi vitaeque eius finis idem fuit."}, {"milestone": [{"@unit": "section", "@n": "6"}, {"@unit": "section", "@n": "7"}], "#text": "Dein Micipsa filius regnum solus obtinuit Mastanabale et Gulussa fratribus morbo absumptis.\nis Adherbalem et Hiempsalem ex sese genuit Iugurthamque filium Mastanabalis fratris, quem Masinissa, quod ortus ex concubina erat, privatum dereliquerat, eodem cultu quo liberos suos domi habuit."}, {"milestone": [{"@unit": "chapter", "@n": "6"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "chapter", "@n": "7"}, {"@unit": "section", "@n": "1"}], "pb": {"@id": "p.57"}, "#text": "Qui ubi primum adolevit, pollens viribus, decora facie, sed multo maxume ingenio validus, non se luxu  neque inertiae corrumpundum dedit, sed, uti mos gentis illius est, equitare, iaculari; cursu cum aequalibus certare et, quom omnis gloria anteiret, omnibus tamen carus esse; ad hoc pleraque tempora in venando agere, leonem atque alias feras primus aut in primis ferire: plurumum facere, [et] minumum ipse de se loqui.\nquibus rebus Micipsa tametsi initio laetus fuerat, existumans virtutem Iugurthae regno suo gloriae fore, tamen, postquam hominem adulescentem exacta sua aetate et parvis liberis magis magisque crescere intellegit, vehementer eo negotio permotus multa cum animo suo volvebat.\nterrebat eum natura mortalium avida imperi et praeceps ad explendam animi cupidinem, praeterea opportunitas suae liberorumque aetatis, quae etiam mediocris viros spe praedae transvorsos agit, ad hoc studia Numidarum in Iugurtham accensa, ex quibus, si talem virum dolis interfecisset, ne qua seditio aut bellum oriretur, anxius erat.\n\nhis difficultatibus circumventus ubi videt neque per vim neque insidiis opprimi posse hominem tam acceptum popularibus, quod erat Iugurtha manu promptus et adpetens gloriae militaris, statuit eum obiectare periculis et eo modo fortunam temptare."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.58"}, "#text": "Igitur bello Numantino Micipsa, quom populo Romano equitum atque peditum auxilia mitteret, sperans vel ostentando virtutem vel hostium saevitia facile eum occasurum, praefecit Numidis, quos in Hispaniam mittebat.\nsed ea res longe aliter, ac ratus erat, evenit. nam Iugurtha, ut erat inpigro atque acri ingenio, ubi naturam\nP. Scipionis, qui tum Romanis imperator erat, et morem  hostium cognovit, multo labore multaque cura, praeterea modestissume parendo et saepe obviam eundo periculis in tantam claritudinem brevi pervenerat, ut nostris vehementer carus, Numantinis maxumo terrori esset.\nac sane, quod difficillumum in primis est, et proelio strenuos erat et bonus consilio, quorum alterum ex providentia timorem, alterum ex audacia temeritatem adferre plerumque solet.\nigitur imperator omnis fere res asperas per Iugurtham agere, in amicis habere, magis magisque eum in dies amplecti, quippe quoius neque consilium neque inceptum ullum frustra erat.\nhuc adcedebat munificentia animi et ingeni sollertia, quis rebus sibi multos ex Romanis familiari amicitia coniunxerat."}, {"milestone": [{"@unit": "chapter", "@n": "8"}, {"@unit": "section", "@n": "1"}, {"@unit": "section", "@n": "2"}, {"@unit": "chapter", "@n": "9"}, {"@unit": "section", "@n": "1"}], "#text": "Ea tempestate in exercitu nostro fuere complures novi atque nobiles, quibus divitiae bono honestoque potiores erant, factiosi domi, potentes apud socios, clari magis quam honesti, qui Iugurthae non mediocrem animum pollicitando accendebant, si Micipsa rex occidisset, fore uti solus imperi Numidiae potiretur: in ipso maxumam virtutem, Romae omnia venalia esse.\nsed postquam Numantia deleta P. Scipio dimittere auxilia et ipse revorti domum decrevit, donatum atque laudatum magnifice pro contione Iugurtham in praetorium abduxit ibique secreto monuit, ut potius publice quam privatim amicitiam populi Romani coleret neu quibus largiri insuesceret: periculose a paucis emi quod multorum esset. si permanere vellet in suis artibus, ultro illi et gloriam et regnum venturum; sin properantius pergeret, suamet ipsum pecunia praecipitem casurum.\n\nsic locutus cum litteris eum, quas Micipsae redderet, dimisit. earum sententia haec erat:"}, {"milestone": {"@unit": "section", "@n": "2"}, "pb": {"@id": "p.59"}, "#text": "'Iugurthae tui bello Numantino longe maxuma virtus fuit, quam rem tibi certo scio gaudio esse. nobis ob  merita sua carus est; ut idem senatui et populo Romano sit, summa ope nitemur. tibi quidem pro nostra amicitia gratulor. en habes virum dignum te atque avo suo Masinissa.'"}, {"milestone": {"@unit": "section", "@n": "3"}, "#text": "Igitur rex, ubi ea quae fama acceperat ex litteris imperatoris ita esse cognovit, quom virtute tum gratia viri permotus flexit animum suom et Iugurtham beneficiis vincere aggressus est statimque eum adoptavit et testamento pariter cum filiis heredem instituit."}, {"milestone": {"@unit": "section", "@n": "4"}, "#text": "Sed ipse paucos post annos morbo atque aetate confectus quom sibi finem vitae adesse intellegeret, coram amicis et cognatis itemque Adherbale et Hiempsale filiis dicitur huiusce modi verba cum Iugurtha habuisse:"}, {"milestone": [{"@unit": "chapter", "@n": "10"}, {"@unit": "section", "@n": "1"}, {"@unit": "section", "@n": "2"}], "#text": "'Parvom ego te, Iugurtha, amisso patre, sine spe, sine opibus in meum regnum accepi, existumans non minus me tibi quam liberis, si genuissem, ob beneficia carum fore.\nneque ea res falsum me habuit. nam, ut alia magna et egregia tua omittam, novissume rediens Numantia meque regnumque meum gloria honoravisti tuaque virtute nobis Romanos ex amicis amicissumos fecisti. in Hispania nomen familiae renovatum est. postremo, quod difficillumum inter mortalis est, gloria invidiam vicisti."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": {"@id": "p.60"}, "#text": "Nunc, quoniam mihi natura finem vitae facit, per hanc dexteram, per regni fidem moneo obtestorque te, uti hos, qui tibi genere propinqui, beneficio meo fratres sunt, caros habeas neu malis alienos adiungere quam sanguine coniunctos retinere.\nnon exercitus neque thesauri  praesidia regni sunt, verum amici, quos neque armis cogere neque auro parare queas: officio et fide pariuntur. quis autem amicior quam frater fratri? aut quem alienum fidum invenies,\nsi tuis hostis fueris? equidem ego vobis regnum trado firmum,\nsi boni eritis, sin mali, inbecillum. nam concordia parvae res crescunt, discordia maxumae dilabuntur."}, {"milestone": [{"@unit": "section", "@n": "7"}, {"@unit": "section", "@n": "8"}], "#text": "Ceterum ante hos te, Iugurtha, qui aetate et sapientia prior es, ne aliter quid eveniat, providere decet. nam in omni certamine qui opulentior est, etiam si accipit iniuriam, tamen, quia plus potest, facere videtur.\nvos autem, Adherbal et Hiempsal, colite, observate talem hunc virum, imitamini virtutem et enitimini, ne ego meliores liberos sumpsisse videar quam genuisse.'"}, {"milestone": [{"@unit": "chapter", "@n": "11"}, {"@unit": "section", "@n": "1"}], "#text": "Ad ea Iugurtha, tametsi regem ficta locutum intellegebat et ipse longe aliter animo agitabat, tamen pro tempore benigne respondit."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.61"}, "#text": "Micipsa paucis post diebus moritur. postquam illi more regio iusta magnifice fecerant, reguli in unum convenerunt, ut inter se de cunctis negotiis disceptarent.\nsed Hiempsal, qui minumus ex illis erat, natura ferox et iam antea ignobilitatem Iugurthae, quia materno genere inpar erat, despiciens, dextra Adherbalem adsedit, ne medius ex tribus, quod apud Numidas honori ducitur, Iugurtha foret.\ndein tamen, ut aetati concederet, fatigatus a fratre, vix in partem alteram transductus est.\nibi quom multa de administrando imperio dissererent,  Iugurtha inter alias res iacit oportere quinquenni consulta et decreta omnia rescindi, nam per ea tempora confectum annis Micipsam parum animo valuisse.\ntum idem Hiempsal placere sibi respondit, nam ipsum illum tribus proxumis annis adoptatione in regnum pervenisse.\nquod verbum in pectus Iugurthae altius, quam quisquam ratus erat, descendit.\nitaque ex eo tempore ira et metu anxius moliri, parare atque ea modo cum animo habere, quibus Hiempsal per dolum caperetur.\nquae ubi tardius procedunt neque lenitur animus ferox, statuit quovis modo inceptum perficere."}, {"milestone": [{"@unit": "chapter", "@n": "12"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Primo conventu, quem ab regulis factum supra memoravi, propter dissensionem placuerat dividi thesauros finisque imperi singulis constitui.\nitaque tempus ad utramque rem decernitur, sed maturius ad pecuniam distribuendam. reguli interea in loca propinqua thesauris alius alio concessere.\nsed Hiempsal in oppido Thirmida forte eius domo utebatur, qui proxumus lictor Iugurthae carus acceptusque ei semper fuerat. quem ille casu ministrum oblatum promissis onerat inpellitque, uti tamquam sua[m] visens domum eat, portarum clavis adulterinas paret  nam verae ad Hiempsalem referebantur  ceterum, ubi res postularet, se ipsum cum magna manu venturum.\nNumida mandata brevi conficit atque, uti doctus erat, noctu Iugurthae milites introducit.\nqui postquam in aedis inrupere, divorsi regem quaerere, dormientis alios alios occursantis interficere, scrutari loca abdita, clausa effringere, strepitu et tumultu omnia miscere, quom interim Hiempsal reperitur occultans se tugurio mulieries ancillae, quo initio pavidus et ignarus loci perfugerat.\nNumidae caput eius, uti iussi erant, ad Iugurtham referunt."}, {"milestone": [{"@unit": "chapter", "@n": "13"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "#text": "Ceterum fama tanti facinoris per omnem Africam brevi divolgatur. Adherbalem omnisque, qui sub imperio Micipsae fuerant, metus invadit. in duas partis discedunt Numidae: plures Adherbalem sequontur, sed illum alterum bello meliores.\nigitur Iugurtha quam maxumas potest copias armat, urbis partim vi alias voluntate imperio suo adiungit, omni Numidiae imperare parat.\nAdherbal tametsi Romam legatos miserat, qui senatum docerent de caede fratris et fortunis suis, tamen fretus multitudine militum parabat armis contendere.\nsed ubi res ad certamen venit, victus ex proelio profugit in provinciam ac deinde Romam contendit.\ntum ugurtha patratis consiliis, postquam omni Numidia potiebatur, in otio facinus suom cum animo reputans timere populum Romanum neque advorsus iram eius usquam nisi in avaritia nobilitatis et pecunia sua spem habere.\nitaque paucis diebus cum auro et argento multo Romam legatos mittit, quis praecipit, primum uti veteres amicos muneribus expleant, deinde novos adquirant, postremo quaecumque possint largiundo parare ne cunctentur.\nsed ubi Romam legati venere et ex praecepto regis hospitibus aliisque, quorum ea tempestate in senatu auctoritas pollebat, magna munera misere, tanta conmutatio incessit, ut ex maxuma invidia in gratiam et favorem nobilitatis Iugurtha veniret.\nquorum pars spe, alii praemio inducti singulos ex senatu ambiundo nitebantur, ne gravius in eum consuleretur.\nigitur ubi legati satis confidunt, die constituto senatus utrisque datur. tum Adherbalem hoc modo locutum accepimus:"}, {"milestone": [{"@unit": "chapter", "@n": "14"}, {"@unit": "section", "@n": "1"}, {"@unit": "section", "@n": "2"}], "pb": {"@id": "p.63"}, "#text": "'Patres conscripti, Micipsa pater meus moriens mihi praecepit, uti regni Numidiae tantummodo procurationem existumarem meam, ceterum ius et imperium eius  penes vos esse; simul eniterer domi militiaeque quam maxumo usui esse populo Romano; vos mihi cognatorum, vos adfinium loco ducerem: si ea fecissem, in vostra amicitia exercitum divitias munimenta regni me habiturum.\nquae quom praecepta parentis mei agitarem, Iugurtha, homo omnium quos terra sustinet sceleratissumus, contempto imperio vostro Masinissae me nepotem et iam ab stirpe socium atque amicum populi Romani regno fortunisque omnibus expulit."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Atque ego, patres conscripti, quoniam eo miseriarum venturus eram, vellem potius ob mea quam ob maiorum meorum beneficia posse me a vobis auxilium petere, ac maxume deberi mihi beneficia a populo Romano, quibus non egerem, secundum ea, si desideranda erant, uti debitis uterer.\nsed quoniam parum tuta per se ipsa probitas est neque mihi in manu fuit, Iugurtha qualis foret, ad vos confugi, patres conscripti, quibus, quod mihi miserrumum est, cogor prius oneri quam usui esse.\nceteri reges aut bello victi in amicitiam a vobis recepti sunt aut in suis dubiis rebus societatem vostram adpetiverunt; familia nostra cum populo Romano bello Carthaginiensi amicitiam instituit, quo tempore magis fides eius quam fortuna petunda erat.\nquorum progeniem vos, patres conscripti, nolite pati me nepotem Masinissae frustra a vobis auxilium petere."}, {"milestone": [{"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}], "pb": {"@id": "p.64"}, "#text": "Si ad impetrandum nihil causae haberem praeter miserandam fortunam, quod paulo ante rex genere fama atque copiis potens, nunc deformatus aerumnis, inops alienas opes expecto, tamen erat maiestatis populi Romani prohibere iniuriam neque pati quoiusquam regnum per scelus crescere.\nverum ego iis finibus eiectus sum, quos maioribus meis populus Romanus dedit, unde pater et avos meus una vobiscum expulere Syphacem et  Carthaginiensis. vostra beneficia mihi erepta sunt, patres conscripti, vos in mea iniuria despecti estis.\neheu me miserum! hucine, Micipsa pater, beneficia tua evasere, ut, quem tu parem cum liberis tuis regnique participem fecisti, is potissumum stirpis tuae extinctor sit? numquamne ergo familia nostra quieta erit? semperne in sanguine ferro fuga vorsabitur?\ndum Carthaginienses incolumes fuere, iure omnia saeva patiebamur: hostes ab latere, vos amici procul, spes omnis in armis erat. postquam illa pestis ex Africa eiecta est, laeti pacem agitabamus, quippe quis hostis nullus erat, nisi forte quem vos iussissetis.\necce autem ex inproviso Iugurtha, intoleranda audacia scelere atque superbia sese efferens, fratre meo atque eodem propinquo suo interfecto primum regnum eius sceleris sui praedam fecit; post ubi me isdem dolis nequit capere, nihil minus quam vim aut bellum expectantem in imperio vostro, sicuti videtis, extorrem patria domo, inopem et coopertum miseriis effecit, ut ubivis tutius quam in meo regno essem."}, {"milestone": [{"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}], "pb": {"@id": "p.65"}, "#text": "Ego sic existumabam, patres conscripti, uti praedicantem audiveram patrem meum, qui vostram amicitiam diligenter colerent, eos multum laborem suscipere, ceterum ex omnibus maxume tutos esse.\nquod in familia nostra fuit, praestitit, uti in omnibus bellis adesset vobis; nos uti per otium tuti simus, in vostra manu est, patres conscripti.\npater nos duos fratres reliquit, tertium Iugurtham beneficiis suis ratus est coniunctum nobis fore. alter eorum necatus est, alterius ipse ego manus inpias vix effugi.\nquid agam? aut quo potissumum infelix adcedam? generis praesidia omnia extincta   sunt. pater, uti necesse erat, naturae concessit. fratri, quem minume decuit, propinquos per scelus vitam eripuit. affinis amicos propinquos ceteros meos alium alia clades oppressit: capti ab Iugurtha pars in crucem acti, pars bestiis obiecti sunt, pauci, quibus relicta est anima, clausi in tenebris cum maerore et luctu morte graviorem vitam exigunt."}, {"milestone": [{"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}], "#text": "Si omnia, quae aut amisi aut ex necessariis advorsa facta sunt, incolumia manerent, tamen, si quid ex inproviso mali accidisset, vos inplorarem, patres conscripti, quibus pro magnitudine imperi ius et iniurias omnis curae esse decet.\nnunc vero exul patria domo, solus atque omnium honestarum rerum egens quo adcedam aut quos appellem? nationesne an reges, qui omnes familiae nostrae ob vostram amicitiam infesti sunt? an quoquam mihi adire licet, ubi non maiorum meorum hostilia monumenta pluruma sint? aut quisquam nostri misereri potest, qui aliquando vobis hostis fuit?\npostremo Masinissa nos ita instituit, patres conscripti, ne quem coleremus nisi populum Romanum, ne societates, ne foedera nova acciperemus: abunde magna praesidia nobis in vostra amicitia fore; si huic imperio fortuna mutaretur, una occidundum nobis esse.\nvirtute ac dis volentibus magni estis et opulenti, omnia secunda et oboedientia sunt: quo facilius sociorum iniurias curare licet."}, {"milestone": [{"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}], "pb": {"@id": "p.66"}, "#text": "Tantum illud vereor, ne quos privata amicitia Iugurthae parum cognita transvorsos agat. quos ego audio maxuma ope niti ambire fatigare vos singulos, ne quid de absente incognita causa statuatis; fingere me verba et fugam simulare, quoi licuerit in regno manere.\nquod utinam illum, quoius inpio facinore in has miserias proiectus sum, eadem haec simulantem videam, et aliquando  aut apud vos aut apud deos inmortalis rerum humanarum cura oriatur: ne ille, qui nunc sceleribus suis ferox atque praeclarus est, omnibus malis excruciatus inpietatis in parentem nostrum, fratris mei necis mearumque miseriarum gravis poenas reddat.\niam iam, frater animo meo carissume, quamquam tibi inmaturo et unde minume decuit vita erepta est, tamen laetandum magis quam dolendum puto casum tuom.\nnon enim regnum, sed fugam exilium egestatem et omnis has quae me premunt aerumnas cum anima simul amisisti. at ego infelix, in tanta mala praecipitatus ex patrio regno, rerum humanarum spectaculum praebeo, incertus quid agam, tuasne iniurias persequar ipse auxili egens an regno consulam, quoius vitae necisque potestas ex opibus alienis pendet.\nutinam emori fortunis meis honestus exitus esset neu iure contemptus viderer, si defessus malls iniuriae concessissem. nunc neque vivere lubet neque mori licet sine dedecore."}, {"milestone": {"@unit": "section", "@n": "25"}, "#text": "Patres conscripti, per vos, per liberos atque parentis vostros, per maiestatem populi Romani, subvenite mihi misero, ite obviam iniuriae, nolite pati regnum Numidiae, quod vostrum est, per scelus et sanguinem familiae nostrae tabescere.'"}, {"milestone": [{"@unit": "chapter", "@n": "15"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "16"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.67"}, "#text": "Postquam rex finem loquundi fecit, legati Iugurthae largitione magis quam causa freti paucis respondent: Hiempsalem ob saevitiam suam ab Numidis interfectum, Adherbalem ultro bellum inferentem, postquam superatus sit, queri, quod iniuriam facere nequivisset. Iugurtham ab senatu petere, ne se alium putarent ac Numantiae cognitus esset, neu verba inimici ante facta sua ponerent.\ndeinde utrique curia egrediuntur. senatus statim consulitur. fautores legatorum, praeterea  senatus magna pars gratia depravata Adherbalis dicta contemnere, Iugurthae virtutem extollere laudibus; gratia, voce, denique omnibus modis pro alieno scelere et flagitio, sua quasi pro gloria, nitebantur.\nat contra pauci, quibus bonum et aequom divitiis carius erat, subveniundum Adherbali et Hiempsalis mortem severe vindicandam censebant,\nsed ex omnibus maxume Aemilius Scaurus, homo nobilis inpiger factiosus, avidus potentiae honoris divitiarum, ceterum vitia sua callide occultans.\nis postquam videt regis largitionem famosam inpudentemque, veritus, quod in tali re solet, ne polluta licentia invidiam accenderet, animum a consueta lubidine continuit.\n\nvicit tamen in senatu pars illa, quae vero pretium aut gratiam anteferebat.\ndecretum fit, uti decem legati regnum, quod Micipsa obtinuerat, inter Iugurtham et Adherbalem dividerent. quoius legationis princeps fuit L. Opimius, homo clarus et tum in senatu potens, quia consul C. Graccho et M. Fulvio Flacco interfectis acerrume victoriam nobilitatis in plebem exercuerat.\neum Iugurtha tametsi Romae in inimicis habuerat, tamen accuratissume recepit, dando et pollicendo multa perfecit, uti fama, fide, postremo omnibus suis rebus commodum regis anteferret.\nreliquos legatos eadem via aggressus plerosque capit, paucis carior fides quam pecunia fuit.\nin divisione, quae pars Numidiae Mauretaniam attingit, agro virisque opulentior, Iugurthae traditur; illam alteram specie quam usu potiorem, quae portuosior et aedificiis magis exornata erat, Adherbal possedit."}, {"milestone": [{"@unit": "chapter", "@n": "17"}, {"@unit": "section", "@n": "1"}, {"@unit": "section", "@n": "2"}], "pb": {"@id": "p.68"}, "#text": "Res postulare videtur Africae situm paucis exponere et eas gentis, quibuscum nobis bellum aut amicitia fuit, attingere.\nsed quae loca et nationes ob calorem aut  asperitatem, item solitudines minus frequentata surit, de iis haud facile compertum narraverim. cetera quam paucissumis absolvam."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "#text": "In divisione orbis terrae plerique in parte tertia Africam posuere, pauci tantummodo Asiam et Europam esse, sed Africam in Europa.\nea finis habet ab occidente fretum nostri maris et Oceani, ab ortu solis declivem latitudinem, quem locum Catabathmon incolae appellant.\nmare saevom, inportuosum; ager frugum fertilis, bonus pecori, arbori infecundus; caelo terraque penuria aquarum.\ngenus hominum salubri corpore, velox, patiens laborum; <ac> plerosque senectus dissolvit, nisi qui ferro aut bestiis interiere, nam morbus haud saepe quemquam superat; ad hoc malefici generis pluruma animalia.\nsed qui mortales initio Africam habuerint quique postea adcesserint aut quo modo inter se permixti sint, quamquam ab ea fama, quae plerosque obtinet, divorsum est, tamen, uti ex libris Punicis, qui regis Hiempsalis dicebantur, interpretatum nobis est utique rem sese habere cultores eius terrae putant, quam paucissumis dicam. ceterum fides eius rei penes auctores erit."}, {"milestone": [{"@unit": "chapter", "@n": "18"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "chapter", "@n": "19"}, {"@unit": "section", "@n": "1"}, {"@unit": "section", "@n": "2"}], "pb": [{"@id": "p.69"}, {"@id": "p.70"}], "#text": "Africam initio habuere Gaetuli et Libyes, asperi incultique, quis cibus erat caro ferina atque humi pabulum uti pecoribus.\nii neque moribus neque lege aut imperio quoiusquam regebantur: vagi palantes quas nox coegerat sedes habebant.\nsed postquam in Hispania Hercules, sicuti Afri putant, interiit, exercitus eius, conpositus   ex variis gentibus, amisso duce ac passim multis sibi quisque imperium petentibus brevi dilabitur.\nex eo numero Medi, Persae et Armenii navibus in Africam transvecti proxumos nostro mari locos occupavere,\nsed Persae intra Oceanum magis, iique alveos navium invorsos pro tuguriis habuere, quia neque materia in agris neque ab Hispanis emundi aut mutandi copia erat:\nmare magnum et ignara lingua commercio prohibebant.\nii paulatim per conubia Gaetulos secum miscuere et, quia saepe temptantes agros alia, deinde alia loca petiverant, semet ipsi Nomadas appellavere.\nceterum adhuc aedificia Numidarum agrestium, quae mapalia illi vocant, oblonga, incurvis lateribus, tecta quasi navium carinae sunt.\nMedis autem et Armeniis adcessere Libyes nam ii propius mare Africum agitabant, Gaetuli sub sole magis, haud procul ab ardoribus , iique mature oppida habuere; nam freto divisi ab Hispania mutare res inter se instituerant.\nnomen eorum paulatim Libyes corrupere, barbara lingua Mauros pro Medis appellantes.\nsed res Persarum brevi adolevit, ac postea nomine Numidae, propter multitudinem a parentibus digressi, possedere ea loca, quae proxuma Carthagine[m] Numidia appellatur.\ndeinde utrique alteris freti finitumos armis aut metu sub imperium suom coegere, nomen gloriamque sibi addidere, magis ii, qui ad nostrum mare processerant, quia Libyes quam Gaetuli minus bellicosi. denique Africae pars inferior pleraque ab Numidis possessa est, victi omnes in gentem nomenque imperantium concessere.\n\npostea Phoenices, alii multitudinis domi minuendae gratia, pars imperi cupidine sollicitata plebe et aliis  novarum rerum avidis, Hipponem, Hadrumetum, Lepcim aliasque urbis in ora marituma condidere; eaeque brevi multum auctae, pars originibus suis praesidio, aliae decori fuere.\nnam de Carthagine silere melius puto quam parum dicere, quoniam alio properare tempus monet."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "#text": "Igitur ad Catabathmon, qui locus Aegyptum ab Africa dividit, secundo mari prima Cyrene est, colonia Theraeon, ac deinceps duae Syrtes interque eas Lepcis, deinde Philaenon arae, quem locum Aegyptum vorsus finem imperi habuere Carthaginienses, post aliae Punicae urbes.\ncetera loca usque ad Mauretaniam Numidae tenent, proxumi Hispania[m] Mauri sunt.\nsuper Numidiam Gaetulos accepimus partim in tuguriis, alios incultius vagos agitare,\npost eos Aethiopas esse, dehinc loca exusta solis ardoribus.\nigitur bello Iugurthino pleraque ex Punicis oppida et finis Carthaginiensium, quos novissume habuerant, populus Romanus per magistratus administrabat; Gaetulorum magna pars et Numidae usque ad flumen Muluccham sub Iugurtha erant; Mauris omnibus rex Bocchus imperitabat, praeter nomen cetera ignarus populi Romani itemque nobis neque bello neque pace antea cognitus.\nde Africa et eius incolis ad necessitudinem rei satis dictum."}, {"milestone": [{"@unit": "chapter", "@n": "20"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "chapter", "@n": "21"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": [{"@id": "p.71"}, {"@id": "p.72"}], "#text": "Postquam diviso regno legati Africa decessere et Iugurtha contra timorem animi praemia sceleris adeptum sese videt, certum esse ratus, quod ex amicis apud Numantiam acceperat, omnia Romae venalia esse, simul et illorum pollicitationibus accensus, quos paulo ante  muneribus expleverat, in regnum Adherbalis animum intendit.\nipse acer, bellicosus; at is quem petebat quietus, inbellis, placido ingenio, opportunus iniuriae, metuens magis quam metuendus.\nigitur ex inproviso finis eius cum magna manu invadit, multos mortalis cum pecore atque alia praeda capit, aedificia incendit, pleraque loca hostiliter cum equitatu adcedit,\ndeinde cum omni multitudine in regnum suom convortit, existumans Adherbalem dolore permotum iniurias suas manu vindicaturum eamque rem belli causam fore.\nat ille, quod neque se parem armis existumabat et amicitia populi Romani magis quam Numidis fretus erat, legatos ad Iugurtham de iniuriis questum misit. qui tametsi contumeliosa dicta rettulerant, prius tamen omnia pati decrevit quam bellum sumere, quia temptatum antea secus cesserat.\nneque eo magis cupido Iugurthae minuebatur, quippe qui totum eius regnum animo iam invaserat.\nitaque non uti antea cum praedatoria manu, sed magno exercitu conparato bellum gerere coepit et aperte totius Numidiae imperium petere.\nceterum, qua pergebat, urbis agros vastare, praedas agere, suis animum hostibus terrorem augere.\n\nAdherbal ubi intellegit eo processum, uti regnum aut relinquendum esset aut armis retinendum, necessario copias parat et Iugurthae obvius procedit.\ninterim haud longe a mari prope Cirtam oppidum utriusque exercitus consedit et, quia diei extremum erat, proelium non inceptum. sed ubi plerumque noctis processit, obscuro etiam tum lumine milites Iugurthini signo dato castra hostium invadunt, semisomnos partim, alios arma sumentis fugant funduntque. Adherbal cum paucis equitibus Cirtam profugit, et ni multitude togatorum fuisset, quae Numidas insequentis moenibus prohibuit, uno die inter duos reges coeptum atque patratum bellum foret.\nigitur Iugurtha oppidum circumsedit, vineis turribusque  et machinis omnium generum expugnare aggreditur, maxume festinans tempus legatorum antecapere, quos ante proelium factum ab Adherbale Romam missos audiverat."}, {"milestone": [{"@unit": "section", "@n": "4"}, {"@unit": "chapter", "@n": "22"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Sed postquam senatus de bello eorum accepit, tres adulescentes in Africam legantur, qui ambos reges adeant, senatus populique Romani verbis nuntient velle et censere eos ab armis discedere, <de controvorsiis suis iure potius quam bello disceptare>: ita seque illisque dignum esse.\n\nlegati in Africam maturantes veniunt, eo magis quod Romae, dum proficisci parant, de proelio facto et oppugnatione Cirtae audiebatur; sed is rumor clemens erat.\nquorum Iugurtha accepta oratione respondit sibi neque maius quicquam neque carius auctoritate senatus esse. ab adulescentia ita se enisum, ut ab optumo quoque probaretur; virtute, non malitia P. Scipioni, summo viro, placuisse; ob easdem artis a Micipsa, non penuria liberorum in regnum adoptatum esse.\nceterum, quo plura bene atque strenue fecisset, eo animum suom iniuriam minus tolerare.\nAdherbalem dolis vitae suae insidiatum; quod ubi comperisset, sceleri eius obviam isse. populum Romanum neque recte neque pro bono facturum, si ab iure gentium sese prohibuerit. postremo de omnibus rebus legatos Romam brevi missurum.\nita utrique digrediuntur. Adherbalis appellandi copia non fuit."}, {"milestone": [{"@unit": "chapter", "@n": "23"}, {"@unit": "section", "@n": "1"}, {"@unit": "section", "@n": "2"}, {"@unit": "chapter", "@n": "24"}, {"@unit": "section", "@n": "1"}], "pb": {"@id": "p.73"}, "#text": "Iugurtha ubi eos Africa decessisse ratus est neque propter loci naturam Cirtam armis expugnare potest, vallo atque fossa moenia circumdat, turris extruit easque praesidiis firmat; praeterea dies noctisque aut per vim aut dolis temptare; defensoribus moenium praemia modo, modo formidinem ostentare; suos hortando ad virtutem adrigere; prorsus intentus cuncta parare.\nAdherbal ubi intellegit omnis suas fortunas in extremo sitas, hostem  infestum, auxili spem nullam, penuria rerum necessariarum bellum trahi non posse, ex iis, qui una Cirtam profugerant, duos maxume inpigros delegit; eos multa pollicendo ac miserando casum suom confirmat, uti per hostium munitiones noctu ad proxumum mare, dein Romam pergerent.\n\nNumidae paucis diebus iussa efficiunt. litterae Adherbalis in senatu recitatae, quarum sententia haec fuit:"}, {"milestone": [{"@unit": "section", "@n": "2"}, {"@unit": "section", "@n": "3"}], "#text": "'Non mea culpa saepe ad vos oratum mitto, patres conscripti, sed vis Iugurthae subigit, quem tanta lubido extinguendi me invasit, ut neque vos neque deos inmortalis in animo habeat, sanguinem meum quam omnia malit.\nitaque quintum iam mensem socius et amicus populi Romani armis obsessus teneor; neque mihi Micipsae patris mei beneficia neque vostra decreta auxiliantur; ferro an fame acrius urgear, incertus sum."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "#text": "Plura de Iugurtha scribere dehortatur me fortuna mea, et iam antea expertus sum parum fidei miseris esse;\nnisi tamen intellego illum supra quam ego sum petere neque simul amicitiam vostram et regnum meum sperare. utrum gravius existumet, nemini occultum est.\nnam initio occidit Hiempsalem fratrem meum, deinde patrio regno me expulit. quae sane fuerint nostrae iniuriae, nihil ad vos.\nverum nunc vostrum regnum armis tenet; me, quem vos imperatorem Numidis posuistis, clausum obsidet; legatorum verba quanti fecerit, pericula mea declarant.\nquid est reliquom nisi vis vostra, quo moveri possit?\nnam ego quidem vellem, et haec, quae scribo, et illa, quae antea in senatu questus sum, vana forent potius, quam miseria mea fidem verbis faceret."}, {"milestone": {"@unit": "section", "@n": "10"}, "pb": {"@id": "p.74"}, "#text": "Sed quoniam eo natus sum, ut Iugurthae scelerum ostentui essem, non iam mortem neque aerumnas, tantummodo inimici imperium et cruciatus corporis  deprecor. regno Numidiae, quod vostrum est, uti lubet, consulite; me manibus inpiis eripite, per maiestatem imperi, per amicitiae fidem, si ulla apud vos memoria remanet avi mei Masinissae.'"}, {"milestone": [{"@unit": "chapter", "@n": "25"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}], "pb": {"@id": "p.75"}, "#text": "His litteris recitatis fuere qui exercitum in Africam mittundum censerent et quam primum Adherbali subveniundum; de Iugurtha interim uti consuleretur, quoniam legatis non paruisset.\nsed ab isdem illis regis fautoribus summa ope enisum, ne tale decretum fieret.\nita bonum publicum, uti in plerisque negotiis solet, privata gratia devictum.\nlegantur tamen in Africam maiores natu nobiles, amplis honoribus usi. in quis fuit M. Scaurus, de quo supra memoravimus, consularis et tum senatus princeps.\nii, quod res in invidia erat, simul et ab Numidis obsecrati, triduo navem ascendere. dein brevi Uticam adpulsi litteras ad Iugurtham mittunt: quam ocissume ad provinciam adcedat, seque ad eum ab senatu missos.\nille ubi accepit homines claros, quorum auctoritatem Romae pollere audiverat, contra inceptum suom venisse, primo conmotus metu atque lubidine divorsus agitabatur: timebat iram senatus,\nni paruisset legatis; porro animus cupidine caecus ad inceptum scelus rapiebat.\nvicit tamen in avido ingenio pravom consilium.\nigitur exercitu circumdato summa vi Cirtam inrumpere nititur, maxume sperans diducta manu hostium aut vi aut dolis sese casum victoriae inventurum.\nquod ubi secus procedit neque quod intenderat efficere potest, ut, prius quam legatos conveniret, Adherbalis potiretur, ne amplius morando Scaurum, quem plurumum metuebat, incenderet, cum paucis equitibus in  provinciam venit.\nac tametsi senati verbis graves minae nuntiabantur, quod ab oppugnatione non desisteret, multa tamen oratione consumpta legati frusta discessere."}, {"milestone": [{"@unit": "chapter", "@n": "26"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Ea postquam Cirtae audita sunt, Italici, quorum virtute moenia defensabantur, confisi deditione facta propter magnitudinem populi Romani inviolatos sese fore, Adherbali suadent, uti seque et oppidum Iurgurthae tradat, tantum ab eo vitam paciscatur; de ceteris senatui curae fore.\nat ille, tametsi omnia potiora fide Iugurthae rebatur, tamen, quia penes eosdem, si advorsaretur, cogundi potestas erat, ita, uti censuerant Italici, deditionem facit.\nIugurtha in primis Adherbalem excruciatum necat, deinde omnis puberes Numidas atque negotiatores promiscue, uti quisque armatus obvius fuerat, interficit."}, {"milestone": [{"@unit": "chapter", "@n": "27"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Quod postquam Romae cognitum est et res in senatu agitari coepta, idem illi ministri regis interpellando ac saepe gratia, interdum iurgiis trahundo tempus atrocitatem facti leniebant.\nac ni C. Memmius tribunus plebis designatus, vir acer et infestus potentiae nobilitatis, populum Romanum edocuisset id agi, ut per paucos factiosos Iugurthae scelus condonaretur, profecto omnis invidia prolatandis consultationibus dilapsa foret: tanta vis gratiae atque pecuniae regis erat.\nsed ubi senatus delicti conscientia populum timet, lege Sempronia provinciae futuris consulibus Numidia atque Italia decretae; consules declarati P. Scipio Nasica <et>\nL. Bestia Calpurnius; Calpurnio Numidia, Scipioni Italia obvenit.\ndeinde exercitus, qui in Africam portaretur, scribitur; stipendium aliaque, quae bello usui forent, decernuntur."}, {"milestone": [{"@unit": "chapter", "@n": "28"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.76"}, "#text": "At Iugurtha contra spem nuntio accepto, quippe quoi  Romae omnia venire in animo haeserat, filium et cum eo duos familiaris ad senatum legatos mittit iisque uti Illis, quos Hiempsale interfecto miserat, praecipit, omnis mortalis pecunia aggrediantur.\nqui postquam Romam adventabant, senatus a Bestia consultus est, placeretne legatos Iugurthae recipi moenibus, iique decrevere, nisi regnum ipsumque deditum venissent, uti in diebus proxumis decem Italia decederent.\nconsul Numidis ex senatus decreto nuntiari iubet. ita infectis rebus illi domum discedunt."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "chapter", "@n": "29"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.77"}, "#text": "Interim Calpurnius parato exercitu legat sibi homines nobilis factiosos, quorum auctoritate quae deliquisset munita fore sperabat. in quis fuit Scaurus, quoius de natura et habitu supra memoravimus.\nnam in consule nostro multae bonaeque artes <et> animi et corporis erant, quas omnis avaritia praepediebat: patiens laborum, acri ingenio, satis providens, belli haud ignarus, firmissumus contra pericula et insidias.\nsed legiones per Italiam Regium atque inde Siciliam, porro ex Sicilia in Africam transvectae.\nigitur Calpurnius initio paratis commeatibus acriter Numidiam ingressus est, multosque mortalis et urbis aliquot pugnando cepit.\n\nsed ubi Iugurtha per legatos pecunia temptare bellique, quod administrabat, asperitatem ostendere coepit, animus aeger avaritia facile convorsus est.\nceterum socius et administer omnium consiliorum adsumitur Scaurus, qui tametsi a principio plerisque ex factione eius corruptis acerrume regem inpugnaverat, tamen magnitudine pecuniae a bono honestoque in pravom abstractus est.\nsed Iugurtha primo tantummodo belli redimebat, existumans sese aliquid interim Romae pretio aut  gratia effecturum. postea vero quam participem negoti Scaurum accepit, in maxumam spem adductus recuperandae pacis statuit cum iis de omnibus pactionibus praesens agere.\nceterum interea fidei causa mittitur a consule Sextius quaestor in oppidum Iugurthae Vagam. quoius rei species erat acceptio frumenti, quod Calpurnius palam legatis imperaverat, quoniam deditionis mora indutiae agitabantur.\nigitur rex, uti constituerat, in castra venit, ac pauca praesenti consilio locutus de invidia facti sui atque uti in deditionem acciperetur, reliqua cum Bestia et Scauro secreta transigit. dein postero die quasi per saturam sententiis exquisitis in deditionem accipitur.\nsed, uti pro consilio imperatum erat, elephanti triginta, pecus atque equi multi cum parvo argenti pondere quaestori traduntur.\nCalpurnius Romam ad magistratus rogandos proficiscitur. in Numidia et exercitu nostro pax agitabantur."}, {"milestone": [{"@unit": "chapter", "@n": "30"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Postquam res in Africa gestas quoque modo actae forent fama divolgavit, Romae per omnis locos et conventus de facto consulis agitari. apud plebem gravis invidia, patres solliciti erant: probarentne tantum flagitium an decretum consulis subvorterent, parum constabat. ac maxume eos potentia Scauri, quod is auctor et socius Bestiae ferebatur, a vero bonoque impediebat.\nat\nC. Memmius, quoius de libertate ingeni et odio potentiae nobilitatis supra diximus, inter dubitationem et moras senatus contionibus populum ad vindicandum hortari, monere, ne rem publicam, ne libertatem suam desererent, multa superba et crudelia facinora nobilitatis ostendere; prorsus intentus omni modo plebis animum incendebat."}, {"milestone": {"@unit": "section", "@n": "4"}, "#text": "Sed quoniam ea tempestate Romae Memmi facundia clara pollensque fuit, decere existumavi unam ex tam multis orationem eius perscribere, ac potissumum ea dicam, quae in contione post reditum Bestiae huiusce modi verbis disseruit:"}, {"milestone": [{"@unit": "chapter", "@n": "31"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "'Multa me dehortantur a vobis, Quirites, ni studium rei publicae omnia superet: opes factionis, vostra patientia, ius nullum, ac maxume quod innocentiae plus periculi quam honoris est.\nnam illa quidem piget dicere, his annis quindecim quam ludibrio fueritis superbiae paucorum, quam foede quamque inulti perierint vostri defensores, ut vobis animus ab ignavia atque socordia corruptus sit,\nqui ne nunc quidem obnoxiis inimicis exurgitis atque etiam nunc timetis eos, quibus decet terrori esse.\nsed quamquam haec talia sunt, tamen obviam ire factionis potentiae animus subigit.\ncerte ego libertatem, quae mihi a parente meo tradita est, experiar. verum id frustra an ob rem faciam, in vostra manu situm est, Quirites."}, {"milestone": [{"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}], "pb": {"@id": "p.79"}, "#text": "Neque ego vos hortor, quod saepe maiores vostri fecere, uti contra iniurias armati eatis. nihil vi, nihil secessione opus est; necesse est suomet ipsi more praecipites eant.\nocciso Ti. Graccho, quem regnum parare aiebant, in plebem Romanam quaestiones habitae sunt; post C. Cracchi et C. Fulvi caedem item vostri ordinis multi mortales in carcere necati sunt: utriusque cladis non lex, verum lubido eorum finem fecit.\nsed sane fuerit regni paratio plebi sua restituere; quicquid sine sanguine civium ulcisci nequitur, iure factum sit.\nsuperioribus annis taciti indignabamini aerarium expilari, reges et populos liberos paucis nobilibus vectigal pendere, penes eosdem et summam gloriam et maxumas divitias esse. tamen haec talia facinora impune suscepisse parum habuere, itaque postremo leges, maistas vostra,  divina et humana omnia hostibus tradita sunt.\nneque eos qui ea fecere pudet aut paenitet, sed incedunt per ora vostra magnifici, sacerdotia et consulatus, pars triumphos suos ostentantes; proinde quasi ea honori, non praedae habeant.\nservi aere parati iniusta imperia dominorum non perferunt; vos, Quirites, in imperio nati aequo animo servitutem toleratis?\nat qui sunt ii, qui rem publicam occupavere? homines sceleratissumi, cruentis manibus, immani avaritia, nocentissumi et idem superbissumi, quibus fides decus pietas, postremo honesta atque inhonesta omnia quaestui sunt.\npars eorum occidisse tribunos plebis, alii quaestiones iniustas, plerique caedem in vos fecisse pro munimento habent.\nita quam quisque pessume fecit, tam maxume tutus est. metum ab scelere suo ad ignaviam vostram transtulere, quos omnis eadem cupere, eadem odisse, eadem metuere in unum coegit.\nsed haec inter bonos amicitia, inter malos factio est.\nquod si tam vos libertatis curam haberetis, quam illi ad dominationem accensi sunt, profecto neque res publica sicuti nunc vastaretur et beneficia vostra penes optumos, non audacissumos forent.\nmaiores vostri parandi iuris et maiestatis constituendae gratia bis per secessionem armati Aventinum occupavere; vos pro libertate, quam ab illis accepistis, nonne summa ope nitemini? atque eo vehementius, quo maius dedecus est parta amittere quam omnino non paravisse."}, {"milestone": [{"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}], "pb": {"@id": "p.80"}, "#text": "Dicet aliquis 'quid igitur censes?' vindicandum in eos, qui hosti prodidere rem publicam, non manu neque vi, quod magis vos fecisse quam illis accidisse indignum est, verum quaestionibus et indicio ipsius Iugurthae. \nqui si dediticius est, profecto iussis vostris oboediens erit; sin ea contemnit, scilicet existumabitis, qualis illa pax aut deditio sit, ex qua ad Iugurtham scelerum impunitas, ad paucos potentis maxumae divitiae, ad rem publicam damna atque dedecora pervenerint;\nnisi forte nondum etiam vos dominationis eorum satietas tenet et illa quam haec tempora magis placent, quom regna provinciae leges iura iudicia bella atque paces, postremo divina et humana omnia penes paucos erant; vos autem, hoc est populus Romanus, invicti ab hostibus, imperatores omnium gentium, satis habebatis animam retinere. nam servitutem quidem quis vostrum recusare audebat?"}, {"milestone": [{"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}], "#text": "Atque ego tametsi viro flagitiosissumum existumo impune iniuriam accepisse, tamen vos hominibus sceleratissumis ignoscere, quoniam cives sunt, aequo animo paterer, ni misericordia in perniciem casura esset.\nnam et illis, quantum importunitatis habent, parum est impune male fecisse, nisi deinde faciundi licentia eripitur, et vobis aeterna sollicitudo remanebit, quom intellegetis aut serviundum esse aut per manus libertatem retinendam.\nnam fidei quidem aut concordiae quae spes est? dominari illi volunt, vos liberi esse; facere illi iniurias, vos prohibere; postremo sociis nostris veluti hostibus, hostibus pro sociis utuntur.\npotestne in tam divorsis mentibus pax aut amicitia esse?"}, {"milestone": [{"@unit": "section", "@n": "25"}, {"@unit": "section", "@n": "26"}, {"@unit": "section", "@n": "27"}, {"@unit": "section", "@n": "28"}, {"@unit": "section", "@n": "29"}], "pb": {"@id": "p.81"}, "#text": "Quare moneo hortorque vos, ne tantum scelus inpunitum omittatis. non peculatus aerari factus est neque per vim sociis ereptae pecuniae, quae quamquam gravia sunt, tamen consuetudine iam pro nihilo habentur;  hosti acerrumo prodita senatus auctoritas, proditum imperium vostrum est; domi militiaeque res publica venalis fuit.\nquae nisi quaesita erunt, nisi vindicatum in noxios, quid erit reliquom, nisi ut illis qui ea fecere oboedientes vivamus? nam impune quae lubet facere, id est regem esse.\nneque ego vos, Quirites, hortor, ut malitis civis vostros perperam quam recte fecisse, sed ne ignoscundo malis bonos perditum eatis.\nad hoc in re publica multo praestat benefici quam malefici inmemorem esse: bonus tantummodo segnior fit, ubi neglegas, at malus inprobior.\nad hoc si iniuriae non sint, haud saepe auxili egeas.'"}, {"milestone": [{"@unit": "chapter", "@n": "32"}, {"@unit": "section", "@n": "1"}], "#text": "Haec atque alia huiusce modi saepe [in] dicundo Memmius populo persuadet, uti L. Cassius, qui tum praetor erat, ad Iugurtham mitteretur eumque interposita fide publica Romam duceret, quo facilius indicio regis Scauri et reliquorum, quos pecuniae captae arcessebat, delicta patefierent."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Dum haec Romae geruntur, qui in Numidia relicti a Bestia exercitui praeerant, secuti morem imperatoris sui pluruma et flagitiosissuma facinora fecere.\nfuere qui auro corrupti elephantos Iugurthae traderent, alii perfugas vendere[nt], pars ex pacatis praedas agebant:\ntanta vis avaritiae in animos eorum veluti tabes invaserat.\nat Cassius praetor perlata rogatione a C. Memmio ac perculsa omni nobilitate ad Iugurtham proficiscitur eique timido et ex conscientia diffidenti rebus suis persuadet, quoniam se populo Romano dedisset, ne vim quam misericordiam eius experiri mallet. privatim praeterea fidem suam interponit, quam ille non minoris quam publicam ducebat: talis ea tempestate fama de Cassio erat."}, {"milestone": [{"@unit": "chapter", "@n": "33"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "34"}, {"@unit": "section", "@n": "1"}, {"@unit": "section", "@n": "2"}], "#text": "Igitur Iugurtha contra decus regium cultu quam maxume miserabili cum Cassio Romam venit.\nac tametsi in ipso magna vis animi erat, confirmatus ab omnibus, quorum potentia aut scelere cuncta ea gesserat, quae supra diximus, C. Baebium tribunum plebis magna mercede parat, quoius inpudentia contra ius et iniurias omnis munitus foret.\nat C. Memmius advocata contione, quamquam regi infesta plebes erat et pars in vincula duci iubebat, pars, nisi socios sceleris sui aperiret, more maiorum de hoste supplicium sumi, dignitati quam irae magis consulens sedare motus et animos eorum mollire, postremo confirmare fidem publicam per sese inviolatam fore.\npost ubi silentium coepit, producto Iugurtha verba facit, Romae Numidiaeque facinora eius memorat, scelera in patrem fratresque ostendit. quibus iuvantibus quibusque ministris ea egerit, quamquam intellegat popolus Romanus, tamen velle manufesta magis ex illo habere. si verum aperiat, in fide et dementia populi Romani magnam spem illi sitam; sin reticeat, non sociis saluti fore, sed se suasque spes corrupturum.\n\ndeinde ubi Memmius dicundi finem fecit et Iugurtha respondere iussus est, C. Baebius tribunus plebis, quem pecunia corruptum supra diximus, regem tacere iubet, ac tametsi multitudo, quae in contione aderat, vehementer accensa terrebat eum clamore, voltu, saepe impetu atque aliis omnibus, quae ira fieri amat, vicit tamen inpudentia.\nita populus ludibrio habitus ex contione discedit; Iugurthae Bestiaeque et ceteris, quos illa quaestio exagitabat, animi augescunt."}, {"milestone": [{"@unit": "chapter", "@n": "35"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "pb": {"@id": "p.83"}, "#text": "Erat ea tempestate Romae Numida quidam nomine Massiva, Gulussae filius, Masinissae nepos, qui, quia in dissensione regum Iugurthae advorsus fuerat, dedita Cirta et Adherbale interfecto profugus ex patria abierat.\nhuic Sp. Albinus, qui proxumo anno post Bestiam cum  Q. Minucio Rufo consulatum gerebat, persuadet, quoniam ex stirpe Masinissae sit Iugurthamque ob scelera invidia cum metu urgeat, regnum Numidiae ab senatu petat.\navidus consul belli gerundi movere quam senescere omnia malebat. ipsi provincia Numidia, Minucio Macedonia evenerat.\nquae postquam Massiva agitare coepit neque Iugurthae in amicis satis praesidi est, quod eorum alium conscientia, alium mala fama et timor impediebat, Bomilcari, proxumo ac maxume fido sibi, imperat, pretio, sicuti multa confecerat, insidiatores Massivae paret ac maxume occulte, sin id parum procedat, quovis modo Numidam interficiat.\nBomilcar mature regis mandata exequitur et per homines talis negoti artifices itinera egressusque eius, postremo loca atque tempora cuncta explorat. deinde, ubi res postulabat, insidias tendit.\nigitur unus ex eo numero, qui ad caedem parati erant, paulo inconsultius Massivam aggreditur. illum obtruncat, sed ipse deprehensus multis hortantibus et in primis Albino consule indicium profitetur.\nfit reus magis ex aequo bonoque quam ex iure gentium Bomilcar, comes eius, qui Romam fide publica venerat.\nat Iugurtha manufestus tanti sceleris non prius omisit contra verum niti, quam animadvortit supra gratiam atque pecuniam suam invidiam facti esse.\nigitur, quamquam in priore actione ex amicis quinquaginta vades dederat, regno magis quam vadibus consulens clam in Numidiam Bomilcarem dimittit, ventus, ne reliquos popularis metus invaderet parendi sibi, si de illo supplicium sumptum foret. et ipse paucis diebus eodem profectus est, iussus a senatu Italia decedere.\nsed postquam Roma egressus est, fertur saepe eo tacitus respiciens postremo dixisse 'o urbem venalem et mature perituram, si emptorem invenerit.'"}, {"milestone": [{"@unit": "chapter", "@n": "36"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Interim Albinus renovato bello commeatum, stipendium aliaque, quae militibus usui forent, maturat in Africam portare; ac statim ipse profectus, uti ante comitia, quod tempus haud longe aberat, armis aut deditione aut quovis modo bellum conficeret.\nat contra Iugurtha trahere omnia et alias, deinde alias morae causas facere; polliceri deditionem ac deinde metum simulare; cedere instanti et paulo post, ne sui diffiderent, instare: ita belli modo, modo pacis mora consulem ludificare.\nac fuere qui tum Albinum haud ignarum consili regis existumarent neque ex tanta properantia tam facile tractum bellum socordia magis quam dolo crederent.\nsed postquam dilapso tempore comitiorum dies adventabat, Albinus Aulo fratre in castris pro praetore relicto Romam decessit."}, {"milestone": [{"@unit": "chapter", "@n": "37"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "38"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "pb": [{"@id": "p.85"}, {"@id": "p.86"}], "#text": "Ea tempestate Romae seditionibus tribuniciis atrociter res publica agitabatur.\nP. Lucullus et L. Annius tribuni plebis resistentibus collegis continuare magistratum nitebantur, quae dissensio totius anni comitia impediebat.\nea mora in spem adductus Aulus, quem pro praetore in castris relictum supra diximus, aut conficiundi belli aut terrore exercitus ab rege pecuniae capiundae milites mense Ianuario ex hibernis in expeditionem evocat, magnisque itineribus hieme aspera pervenit ad oppidum Suthul, ubi regis thesauri erant.\nquod quamquam et saevitia temporis et opportunitate loci neque capi neque obsideri poterat  nam circum murum situm in praerupti montis extremo planities limosa hiemalibus aquis paludem fecerat , tamen aut simulandi gratia, quo regi formidinem adderet, aut cupidine caecus ob thesauros oppidi potiundi vineas agere, aggerem iacere aliaque, quae incepto usui forent, properare.\n\nat Iugurtha cognita  vanitate atque inperitia legati subdole eius augere amentiam, missitare supplicantis legatos, ipse quasi vitabundus per saltuosa loca et tramites exercitum ductare.\ndenique Aulum spe pactionis perpulit, uti relicto Suthule in abditas regiones sese veluti cedentem insequeretur: ita delicta occultiora fuere.\ninterea per homines callidos diu noctuque exercitum temptabat, centuriones ducesque turmarum, partim uti transfugerent, corrumpere, alii signo dato locum uti desererent.\nquae postquam ex sententia instruit, intempesta nocte de inproviso multitudine Numidarum Auli castra circumvenit.\nmilites Romani, perculsi tumultu insolito, arma capere alii, alii se abdere, pars territos confirmare, trepidare omnibus locis. vis magna hostium, caelum nocte atque nubibus obscuratum, periculum anceps; postremo fugere an manere tutius foret, in incerto erat.\nsed ex eo numero, quos paulo ante corruptos diximus, cohors una Ligurum cum duabus turmis Thracum et paucis gregariis militibus transiere ad regem, et centurio primi pili tertiae legionis per munitionem, quam uti defenderet acceperat, locum hostibus introeundi dedit, eaque Numidae cuncti inrupere.\nnostri foeda fuga, plerique abiectis armis, proxumum collem occupaverunt.\nnox atque praeda castrorum hostis, quo minus victoria uterentur, remorata sunt.\ndeinde Iugurtha postero die cum Aulo in conloquio verba facit: tametsi ipsum cum exercitu fame et ferro clausum ten<er>et, tamen se memorem humanarum rerum, si secum foedus faceret, incolumis omnis sub iugum missurum; praeterea uti diebus decem Numidia decederet.\nquae quamquam gravia et flagiti plena erant,  tamen, quia mortis metu mutabantur, sicuti regi lubuerat, pax convenit."}, {"milestone": [{"@unit": "chapter", "@n": "39"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "#text": "Sed ubi ea Romae comperta sunt, metus atque maeror civitatem invasere: pars dolere pro gloria imperi, pars insolita rerum bellicarum timere libertati; Aulo omnes infesti, ac maxume qui bello saepe praeclari fuerant, quod armatus dedecore potius quam manu salutem quaesiverat.\nob ea consul Albinus ex delicto fratris invidiam ac deinde periculum timens senatum de foedere consulebat, et tamen interim exercitui supplementum scribere, ab sociis et nomine Latino auxilia arcessere, denique omnibus modis festinare.\nsenatus ita, uti par fuerat, decernit suo atque populi iniussu nullum potuisse foedus fieri.\nconsul impeditus a tribunis plebis, ne quas paraverat copias secum portaret, paucis diebus in Africam proficiscitur; nam omnis exercitus, uti convenerat, Numidia deductus in provincia hiemabat.\npostquam eo venit, quamquam persequi Iugurtham et mederi fraternae invidiae animo ardebat, cognitis militibus, quos praeter fugam soluto imperio licentia atque lascivia corruperat, ex copia rerum statuit sibi nihil agitandum."}, {"milestone": [{"@unit": "chapter", "@n": "40"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.87"}, "#text": "Interim Romae C. Mamilius Limetanus tribunus plebis rogationem ad populum promulgat, uti quaereretur in eos, quorum consilio Iugurtha senati decreta neglexisset, quique ab eo in legationibus aut imperiis pecunias accepissent, qui elephantos quique perfugas tradidissent, item qui de pace aut bello cum hostibus pactiones fecissent.\nhuic rogationi partim conscii sibi, alii ex partium invidia pericula metuentes, quoniam aperte resistere non poterant, quin illa et alia talia placere sibi faterentur, occulte per amicos ac maxume per homines nominis Latini et socios Italicos impedimenta parabant.\nsed  plebes incredibile memoratu est quam intenta fuerit quantaque vi rogationem iusserit, magis odio nobilitatis, quoi mala illa parabantur, quam cura rei publicae: tanta lubido in partibus erat.\nigitur ceteris metu perculsis M. Scaurus, quem legatum Bestiae fuisse supra docuimus, inter laetitiam plebis et suorum fugam, trepida etiam tum civitate, quom ex Mamilia rogatione tres quaesitores rogarentur, effecerat, uti ipse in eo numero crearetur.\nsed quaestio exercita aspere violenterque ex rumore et lubidine plebis: uti saepe nobilitatem, sic ea tempestate plebem ex secundis rebus insolentia ceperat."}, {"milestone": [{"@unit": "chapter", "@n": "41"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "chapter", "@n": "42"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.88"}, "#text": "Ceterum mos partium et factionum ac deinde omnium malarum artium paucis ante annis Romae ortus est otio atque abundantia earum rerum, quae prima mortales ducunt.\nnam ante Carthaginem deletam populus et senatus Romanus placide modesteque inter se rem publicam tractabant, neque gloriae neque dominationis certamen inter civis erat: metus hostilis in bonis artibus civitatem retinebat.\nsed ubi illa formido mentibus decessit, scilicet ea, quae res secundae amant, lascivia atque superbia incessere.\nita quod in advorsis rebus optaverant otium, postquam adepti sunt, asperius acerbiusque fuit.\nnamque coepere nobilitas dignitatem, populus libertatem in lubidinem vortere, sibi quisque ducere trahere rapere. ita omnia in duas partis abstracta sunt, res publica, quae media fuerat, dilacerata.\nceterum nobilitas factione magis pollebat, plebis vis soluta atque dispersa in multitudine minus poterat.\npaucorum arbitrio belli domique agitabatur; penes eosdem aerarium provinciae magistratus gloriae triumphique erant; populus militia atque inopia urgebatur; praedas bellicas imperatores cum paucis  diripiebant: interea parentes aut parvi liberi militum,\nuti quisque potentiori confinis erat, sedibus pellebantur.\nita cum potentia avaritia sine modo modestiaque invadere, polluere et vastare omnia, nihil pensi neque sancti habere, quoad semet ipsa praecipitavit.\nnam ubi primum ex nobilitate reperti sunt, qui veram gloriam iniustae potentiae anteponerent, moveri civitas et dissensio civilis quasi permixtio terrae oriri coepit.\n\nnam postquam Ti. et C. Cracchus, quorum maiores Punico atque aliis bellis multum rei publicae addiderant, vindicare plebem in libertatem et paucorum scelera patefacere coepere, nobilitas noxia atque eo perculsa modo per socios ac nomen Latinum, interdum per equites Romanos, quos spes societatis a plebe dimoverat, Gracchorum actionibus obviam ierat; et primo Tiberium, dein paucos post annos eadem ingredientem Gaium, tribunum alterum, alterum triumvirum coloniis deducundis, cum M. Fulvio Flacco ferro necaverat.\net sane Gracchis cupidine victoriae haud satis moderatus animus fuit.\nsed bono vinci satius est quam malo more iniuriam vincere.\nigitur ea victoria nobilitas ex lubidine sua usa multos mortalis ferro aut fuga extinxit plusque in reliquom sibi timoris quam potentiae addidit. quae res plerumque magnas civitatis pessum dedit, dum alteri alteros vincere quovis modo et victos acerbius ulcisci volunt.\nsed de studiis partium et omnis civitatis moribus si singillatim aut pro magnitudine parem disserere, tempus quam res maturius me deseret. quam ob rem ad inceptum redeo."}, {"milestone": [{"@unit": "chapter", "@n": "43"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.89"}, "#text": "Post Auli foedus exercitusque nostri foedam fugam Metellus et Silanus consules designati provincias inter se partiverant. Metelloaue Numidia evenerat, acri viro  et, quamquam advorso populi partium, fama tamen aequabili et inviolata.\nis ubi primum magistratum ingressus est, alia omnia sibi cum collega ratus, ad bellum, quod gesturus erat, animum intendit.\nigitur diffidens veteri exercitui milites scribere, praesidia undique arcessere, arma tela equos et cetera instrumenta militiae parare, ad hoc commeatum affatim, denique omnia, quae in bello vario et multarum rerum egenti usui esse solent.\nceterum ad ea patranda senatus auctoritate, socii nomenque Latinum et reges ultro auxilia mittundo, postremo omnis civitas summo studio adnitebatur.\nitaque ex sententia omnibus rebus paratis conpositisque in Numidiam proficiscitur, magna spe civium quom propter artis bonas tum maxume quod advorsum divitias invictum animum gerebat et avaritia magistratuum ante id tempus in Numidia nostrae opes contusae hostiumque auctae erant."}, {"milestone": [{"@unit": "chapter", "@n": "44"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "45"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.90"}, "#text": "Sed ubi in Africam venit, exercitus ei traditur a Sp. Albino proconsule iners inbellis, neque periculi neque laboris patiens, lingua quam manu promptior, praedator ex sociis et ipse praeda hostium, sine imperio et modestia habitus.\nita imperatori novo plus ex malis moribus sollicitudinis quam ex copia militum auxili aut spei bonae adcedebat.\nstatuit tamen Metellus, quamquam et aestivorum tempus comitiorum mora inminuerat et expectatione eventus civium animos intentos putabat, non prius bellum attingere, quam maiorum disciplina milites laborare coegisset.\nnam Albinus, Auli fratris exercitusque clade perculsus, postquam decreverat non egredi provincia, quantum temporis aestivorum in imperio fuit,  plerumque milites stativis castris habebat, nisi quom odor aut pabuli egestas locum mutare subegerat.\nsed <neque muniebantur>, neque more militari vigiliae deducebantur; uti quoique lubebat, ab signis aberat; lixae permixti cum militibus diu noctuque vagabantur, et palantes agros vastare, villas expugnare, pecoris et mancipiorum praedas certantes agere eaque mutare cum mercatoribus vino advecticio et aliis talibus; praeterea frumentum publice datum vendere, panem in dies mercari; postremo quaecumque dici aut fingi queunt ignaviae luxuriaeque probra, <ea> in illo exercitu cuncta fuere et alia amplius.\n\nsed in ea difficultate Metellum non minus quam in rebus hostilibus magnum et sapientem virum fuisse comperior: tanta temperantia inter ambitionem saevitiamque moderatum.\nnamque edicto primum adiumenta ignaviae sustulisse: ne quisquam in castris panem aut [quem] alium cibum coctum venderet, ne lixae exercitum sequerentur, ne miles <hastatus aut> gregarius in castris neve in agmine servom aut iumentum haberet; ceteris arte modum statuisse. praeterea transvorsis itineribus cottidie castra movere, iuxta ac si hostes adessent vallo atque fossa munire, vigilias crebras ponere et eas ipse cum legatis circumire; item in agmine in primis modo, modo in postremis, saepe in medio adesse, ne quispiam ordine egrederetur, ut cum signis frequentes incederent, miles cibum et arma portaret.\nita prohibendo a delictis magis quam vindicando exercitum brevi confirmavit."}, {"milestone": [{"@unit": "chapter", "@n": "46"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.91"}, "#text": "Interea Iugurtha, ubi quae Metellus agebat ex nuntiis  accepit, simul de innocentia eius certior Roma[e] factus, diffidere suis rebus ac tum demum veram deditionem facere conatus est.\n igitur legatos ad consulem cum suppliciis mittit, qui tantummodo ipsi liberisque vitam peterent, alia omnia dederent populo Romano.\nsed Metello iam antea experimentis cognitum erat genus Numidarum infidum, ingenio mobili, novarum rerum avidum esse.\nitaque legatos alium ab alio divorsos aggreditur ac paulatim temptando, postquam opportunos sibi cognovit, multa pollicendo persuadet, uti Iugurtham maxume vivom, sin id parum procedat, necatum sibi traderent. ceterum palam quae ex voluntate forent regi nuntiari iubet.\ndeinde ipse paucis diebus intento atque infesto exercitu in Numidiam procedit, ubi contra belli faciem tuguria plena hominum, pecora cultoresque in agris erant. ex oppidis et mapalibus praefecti regis obvii procedebant parati frumentum dare, commeatum portare, postremo omnia quae imperarentur facere.\nneque Metellus idcirco minus, sed pariter ac si hostes adessent munito agmine incedere, late explorare omnia, illa deditionis signa ostentui credere et insidiis locum temptari.\nitaque ipse cum expeditis cohortibus, item funditorum et sagittariorum delecta manu apud primos erat, in postremo C. Marius legatus cum equitibus curabat, in utrumque latus auxiliarios equites tribunis legionum et praefectis cohortium dispertiverat, ut cum iis permixti velites, quocumque adcederent, equitatus hostium propulsarent.\nnam in Iugurtha tantus dolus tantaque peritia locorum et militiae erat, ut, absens an praesens, pacem an bellum gerens perniciosior esset, in incerto haberetur."}, {"milestone": [{"@unit": "chapter", "@n": "47"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.92"}, "#text": "Erat haud longe ab eo itinere, quo Metellus  pergebat, oppidum Numidarum nomine Vaga, forum rerum venalium totius regni maxume celebratum, ubi et incolere et mercari consueverant Italici generis multi mortales.\nhuc consul, simul temptandi gratia, si paterentur, et <ob> opportunitates loci, praesidium inposuit. praeterea imperavit frumentum et alia, quae bello usui forent, conportare, ratus, id quod res monebat, frequentiam negotiatorum et commeatu[m] iuvaturam exercitum et iam paratis rebus munimento fore.\ninter haec negotia Iugurtha impensius modo legatos supplices mittere, pacem orare, praeter suam liberorumque vitam omnia Metello dedere.\nquos item uti priores consul illectos ad proditionem domum dimittebat, regi pacem, quam postulabat, neque abnuere neque polliceri et inter eas moras promissa legatorum expectare."}, {"milestone": [{"@unit": "chapter", "@n": "48"}, {"@unit": "section", "@n": "1"}, {"@unit": "section", "@n": "2"}], "#text": "Iugurtha ubi Metelli dicta cum factis conposuit ac se suis artibus temptari animadvortit, quippe quoi verbis pax nuntiabatur, ceterum re bellum asperrumum erat, urbs maxuma alienata, ager hostibus cognitus, animi popularium temptati, coactus rerum necessitudine statuit armis certare.\nigitur explorato hostium itinere, in spem victoriae adductus ex opportunitate loci, quam maxumas potest copias omnium generum parat ac per tramites occultos exercitum Metelli antevenit."}, {"milestone": [{"@unit": "section", "@n": "3"}, {"@unit": "section", "@n": "4"}], "pb": {"@id": "p.93"}, "#text": "Erat in ea parte Numidiae, quam Adherbal in divisione possederat, flumen oriens a meridie nomine Muthul, a quo aberat mons ferme milia viginti tractu pari, vastus ab natura et humano cultu. sed ex eo medio quasi collis oriebatur, in inmensum pertingens,  vestitus oleastro ac murtetis aliisque generibus arborum, quae humi arido atque harenoso gignuntur.\nmedia autem planities deserta penuria aquae praeter flumini propinqua loca; ea consita arbustis pecore atque cultoribus frequentabantur."}, {"milestone": [{"@unit": "chapter", "@n": "49"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "50"}, {"@unit": "section", "@n": "1"}, {"@unit": "section", "@n": "2"}], "pb": {"@id": "p.94"}, "#text": "Igitur in eo colle, quem transvorso intinere porrectum docuimus, Iugurtha extenuata suorum acie consedit. elephantis et parti copiarum pedestrium Bomilcarem praefecit eumque edocet quae ageret. ipse propior montem cum omni equitatu et peditibus delectis suos conlocat.\ndein singulas turmas et manipulos circumiens monet atque obtestatur, uti memores pristinae virtutis et victoriae sese regnumque suom ab Romanorum avaritia defendant: cum iis certamen fore, quos antea victos sub iugum miserint; ducem illis, non animum mutatum; quae ab imperatore decuerint omnia suis provisa, locum superiorem, ut prudentes cum inperitis, ne pauciores cum pluribus aut rudes cum belli melioribus manum consererent.\nproinde parati intentique essent signo dato Romanos invadere: illum diem aut omnis labores et victorias confirmaturum aut maxumarum aerumnarum initium fore.\nad hoc viritim, uti quemque ob militare facinus pecunia aut honore extulerat, conmonefacere benefici sui et eum ipsum aliis ostentare, postremo <pro> quoiusque ingenio pollicendo minitando obtestando alium alio modo excitare, quom interim Metellus ignarus hostium monte degrediens cum exercitu conspicatur.\nprimo dubius, quidnam insolita facies ostenderet  nam inter virgulta equi Numidaeque consederant,  neque plane occultati humilitate arborum et tamen inderti, quidnam esset, quom natura loci tum dolo ipsi atque signa militaria obscurati , dein brevi cognitis insidiis paulisper agmen constituit.\nibi conmutatis ordinibus in dextro latere, quod proxumum hostis erat, triplicibus subsidiis aciem instruxit, inter manipulos funditores et sagittarios dispertit, equitatum omnem in cornibus locat, ac pauca pro tempore milites hortatus aciem, sicuti instruxerat, transvorsis principiis in planum deducit.\n\nsed ubi Numidas quietos neque colle degredi animadvortit, veritus ex anni tempore et inopia aquae, ne siti conficeretur exercitus, Rutilium legatum cum expeditis co- hortibus et parte equitum praemisit ad flumen, uti locum castris antecaperet, existumans hostis crebro impetu et transvorsis proeliis iter suom remoraturos et, quoniam armis diffiderent, lassitudinem et sitim militum temptaturos.\ndeinde ipse pro re atque loco, sicuti monte descenderat, paulatim procedere, Marium post principia habere, ipse cum sinistrae alae equitibus esse, qui in agmine principes facti erant."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "51"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "52"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.95"}, "#text": "At Iugurtha, ubi extremum agmen Metelli primos suos praetergressum videt, praesidio quasi duum milium peditum montem occupat, qua Metellus descenderat, ne forte cedentibus advorsariis receptui ac post munimento foret.\ndein repente signo dato hostis invadit. Numidae alii postremos caedere, pars a sinistra ac dextra temp- tare, infensi adesse atque instare, omnibus locis Romanorum ordines conturbare. quorum etiam qui firmioribus animis obvii hostibus fuerant, ludificati incerto proelio ipsi modo eminus sauciabantur, neque contra feriundi aut conserundi manum copia erat.\nante iam docti ab Iugurtha equites, ubi Romanorum turma insequi coeperat, non confertim neque in unum sese recipiebant, sed alius alio quam maxume divorsi.\nita numero  priores, si ab persequendo hostis deterrere nequiverant, disiectos ab tergo aut lateribus circumveniebant; sin opportunior fugae collis quam campi fuerat, ea vero consueti Numidarum equi facile inter virgulta evadere, nostros asperitas et insolentia loci retinebat.\n\nceterum facies totius negoti varia, incerta, foeda atque miserabilis: dispersi a suis pars cedere, alii insequi; neque signa neque ordines observare; ubi quemque periculum ceperat, ibi resistere ac propulsare; arma tela, equi viri, hostes atque cives permixti; nihil consilio neque imperio agi, fors omnia regere.\nitaque multum diei processerat, quom etiam tum eventus in incerto erat.\ndenique omnibus labore et aestu languidis Metellus, ubi videt Numidas minus instare, paulatim milites in unum conducit, ordines restituit et cohortis legionarias quattuor advorsum pedites hostium conlocat. eorum magna pars superioribus locis fessa consederat.\nsimul orare et hortari milites, ne deficerent neu paterentur hostis fugientis vincere: neque illis castra esse neque munimentum ullum, quo cedentes tenderent; in armis omnia sita.\nsed ne Iugurtha quidem interea quietus erat: circumire, hortari; renovare proelium et ipse cum delectis temptare omnia; subvenire suis, hostibus dubiis instare, quos firmos cognoverat, eminus pugnando retinere.\n\neo modo inter se duo imperatores, summi viri, certabant, ipsi pares, ceterum opibus disparibus.\nnam Mello virtus militum erat, locus advorsus; Iugurthae alia omnia praeter milites opportuna.\ndenique Romani, ubi intellegunt neque sibi perfugium esse neque ab hoste copiam pugnandi fieri  et iam die vesper erat , advorso colle, sicuti praeceptum fuerat, evadunt.\namisso loco Numidae fusi fugatique; pauci interiere, plerosque velocitas et regio hostibus ignara tutata sunt."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "53"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.97"}, "#text": "Interea Bomilcar, quem elephantis et parti copiarum pedestrium praefectum ab Iugurtha supra diximus, ubi eum Rutilius praetergressus est, paulatim suos in aequom locum deducit ac, dum legatus ad flumen, quo praemissus erat, festinans pergit, quietus, uti res postulabat, aciem exornat neque remittit, quid ubique hostis ageret, explorare.\npostquam Rutilium consedisse iam et animo vacuom accepit, simulque ex Iugurthae proelio clamorem augeri, veritus, ne legatus cognita re laborantibus suis auxilio foret, aciem, quam diffidens virtuti militum arte statuerat, quo hostium itineri officeret, latius porrigit eoque modo ad Rutili castra procedit.\n\nRomani ex inproviso pulveris vim magnam animadvortunt; nam prospectum ager arbustis consitus prohibebat. et primo rati humum aridam vento agitari, post ubi aequabilem manere et, sicuti acies movebatur, magis magisque adpropinquare vident, cognita re properantes arma capiunt ac pro castris, sicuti imperabatur, consistunt.\ndeinde ubi propius ventum est, utrimque magno clamore concurritur.\nNumidae tantummodo remorati, dum in elephantis auxilium putant, postquam eos impeditos ramis arborum atque ita disiectos circumveniri vident, fugam faciunt, ac plerique abiectis armis collis aut noctis, quae iam aderat, auxilio integri abeunt.\nelephanti quattuor capti, reliqui omnes numero quadraginta interfecti.\nat Romani, quamquam itinere atque opere castrorum et proelio fessi laetique erant, tamen, quod Metellus amplius opinione morabatur, instructi intentique obviam procedunt;\nnam dolus Numidarum nihil languidi neque remissi patiebatur.\nac primo obscura nocte, postquam haud procul inter se erant, strepitu velut hostes adventare, alteri apud alteros formidinem simul et tumultum facere; et paene inprudentia admissum facinus  miserabile, ni utrimque praemissi equites rem exploravissent.\nigitur pro metu repente gaudium mutatur: milites alius alium laeti appellant, acta edocent atque audiunt, sua quisque fortia facta ad caelum fert. quippe res humanae ita sese habent: in victoria vel ignavis gloriari licet, advorsae res etiam bonos detrectant."}, {"milestone": [{"@unit": "chapter", "@n": "54"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Metellus in isdem castris quatriduo<m> moratus saucios cum cura reficit, meritos in proeliis more militiae donat, univorsos in contione laudat atque agit gratias, hortatur, ad cetera, quae levia sunt, parem animum gerant: pro victoria satis iam pugnatum, reliquos labores pro praeda fore.\ntamen interim transfugas et alios opportunos, Iugurtha ubi gentium aut quid agitaret, cum paucisne esset an exercitum haberet, ut sese victus gereret, exploratum misit.\nat ille sese in loca saltuosa et natura munita receperat ibique cogebat exercitum numero hominum ampliorem, sed hebetem infirmumque, agri ac pecoris magis quam belli cultorem.\nid ea gratia eveniebat, quod praeter regios equites nemo omnium Numida ex fuga regem sequitur. quo quoiusque animus fert, eo discedunt, neque id flagitium militiae ducitur: ita se mores habent."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.98"}, "#text": "Igitur Metellus, ubi videt etiam tum regis animum ferocem esse, bellum renovari, quod nisi ex illius lubidine geri non posset, praeterea iniquom certamen sibi cum hostibus, minore detrimento illos vinci quam suos vincere, statuit non proeliis neque in acie sed alio more bellum gerundum.\nitaque in loca Numidiae opulentissuma pergit, agros vastat, multa castella et oppida  temere munita aut sine praesidio capit incenditque, puberes interficit, iubet alia omnia militum praedam esse. ea formidine multi mortales Romanis dediti; obsides, frumentum et alia, quae usui forent, affatim praebita; ubicumque res postulabat, praesidium inpositum.\nquae negotia multo magis quam proelium male pugnatum ab suis regem terrebant; quippe,\nquoius spes omnis in fuga sita erat, sequi cogebatur et, qui sua loca defendere nequiverat, in alienis bellum gerere.\ntamen ex copia quod optumum videbatur consilium capit: exercitum plerumque in isdem locis opperiri iubet, ipse cum delectis equitibus Metellum sequitur, nocturnis et aviis itineribus ignoratus Romanos palantis repente aggreditur. eorum plerique inermes cadunt, multi capiuntur, nemo omnium intactus profugit, et Numidae, prius quam ex castris subveniretur, sicuti iussi erant, in proxumos collis discedunt."}, {"milestone": [{"@unit": "chapter", "@n": "55"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.99"}, "#text": "Interim Romae gaudium ingens ortum cognitis Metelli rebus, ut seque et exercitum more maiorum gereret, in advorso loco victor tamen virtute fuisset, hostium agro potiretur, Iugurtham magnificum ex Albini socordia spem salutis in solitudine aut fuga coegisset habere.\nitaque senatus ob ea feliciter acta dis inmortalibus supplicia decernere; civitas, trepida antea et sollicita de belli eventu, laeta agere; de Metello fama praeclara esse.\nigitur eo intentior ad victoriam niti, omnibus modis festinare, cavere tamen, necubi hosti opportunus fieret, meminisse post gloriam invidiam sequi.\nita, quo clarior erat, eo magis anxius erat, neque post insidias Iugurthae effuso exercitu praedari; ubi frumento aut pabulo opus erat, cohortes cum omni equitatu praesidium agitabant; exercitus partem ipse,\nreliquos Marius ducebat. sed igni magis quam praeda ager vastabatur.\nduobus locis haud longe inter se castra faciebant; ubi  vi opus erat,\ncuncti aderant; ceterum, quo fuga atque formido latius cresceret, divorsi agebant.\neo tempore Iugurtha per collis sequi, tempus aut locum pugnae quaerere, qua venturum hostem audierat, pabulum et aquarum fontis, quorum penuria erat, corrumpere, modo se Metello interdum Mario ostendere, postremos in agmine temptare ac statim in collis regredi, rursus aliis, post aliis minitari, neque proelium facere neque otium pati, tantummodo hostem ab incepto retinere."}, {"milestone": [{"@unit": "chapter", "@n": "56"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Romanus imperator ubi se dolis fatigari videt neque ab hoste copiam pugnandi fieri, urbem magnam et in ea parte, qua sita erat, arcem regni nomine Zamam statuit oppugnare, ratus, id quod negotium poscebat, Iugurtham laborantibus suis auxilio venturum ibique proelium fore.\nat ille, quae parabantur a perfugis edoctus, magnis itineribus Metellum antevenit. oppidanos hortatur, moenia defendant, additis auxilio perfugis, quod genus ex copiis regis, quia fallere nequibat, firmissumum erat; praeterea pollicetur in tempore semet cum exercitu adfore.\nita conpositis rebus in loca quam maxume occulta discedit, ac post paulo cognoscit Marium ex itinere frumentatum cum paucis cohortibus Siccam missum, quod oppidum primum omnium post malam pugnam ab rege defecerat.\neo cum delectis equitibus noctu pergit et iam egredientibus Romanis in porta pugnam facit, simul magna voce Siccensis hortatur, uti cohortis ab tergo circumveniant: fortunam illis praeclari facinoris casum dare; si id fecerint, postea sese in regno, illos in libertate sine metu aetatem acturos.\nac ni Marius signa inferre atque evadere oppido properavisset, profecto cuncti aut magna pars Siccensium fidem mutavissent: tanta mobilitate sese Numidae gerunt.\nsed milites Iugurthini, paulisper ab rege sustentati, postquam maiore vi hostes urgent, paucis amissis profugi discedunt."}, {"milestone": [{"@unit": "chapter", "@n": "57"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Marius ad Zamam pervenit. id oppidum, in campo situm, magis opere quam natura munitum erat, nullius idoneae rei egens, armis virisque opulentum.\nigitur Metellus pro tempore atque loco paratis rebus cuncta moenia exercitu circumvenit, legatis imperat, ubi quis- que curaret.\ndeinde signo dato undique simul clamor ingens oritur, neque ea res Numidas terret: infensi in- tentique sine tumultu manent, proelium incipitur.\nRomani, pro ingenio quisque, pars eminus glande aut lapidibus pugnare, alii succedere ac murum modo subfodere modo scalis aggredi, cupere proelium in manibus facere.\ncontra ea oppidani in proxumos saxa volvere, sudis, pila, praeterea picem sulphure et taeda mixtam ardentia mittere.\nsed ne illos quidem, qui procul manserant, timor animi satis muniverat; nam plerosque iacula tormentis aut manu emissa volnerabant, parique periculo sed fama inpari boni atque ignavi erant."}, {"milestone": [{"@unit": "chapter", "@n": "58"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.101"}, "#text": "Dum apud Zamam sic certatur, Iugurtha ex inproviso castra hostium cum magna manu invadit; remissis qui in praesidio erant et omnia magis quam proelium expectantibus portam inrumpit.\nat nostri repentino metu perculsi sibi quisque pro moribus consulunt; alii fugere, alii arma capere; magna pars volnerati aut occisi.\nceterum ex omni multitudine non amplius quadraginta memores nominis Romani grege facto locum cepere paulo quam alii editiorem, neque inde maxuma vi depelli quiverunt, sed tela eminus missa remittere, pauci in pluribus minus frustrari; sin Numidae propius adcessissent, ibi vero virtutem ostendere et eos maxuma vi caedere, fundere atque fugare.\ninterim Metellus quom acerrume rem gereret, clamorem hostilem a tergo  accepit, dein convorso equo animadvortit fugam ad se vorsum fieri, quae res indicabat popularis esse.\nigitur equitatum omnem ad castra propere misit ac statim C. Marium cum cohortibus sociorum, eumque lacrumans per amicitiam perque rem publicam obsecrat, ne quam contumeliam remanere in exercitu victore neve hostis inultos abire sinat.\nille brevi mandata efficit. at Iugurtha munimento castrorum impeditus, quom alii super vallum praecipitarentur, alii in angustiis ipsi sibi properantes officerent, multis amissis in loca munita sese recepit.\nMetellus infecto negotio, postquam nox aderat, in castra cum exercitu revortitur."}, {"milestone": [{"@unit": "chapter", "@n": "59"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Igitur postero die, prius quam ad oppugnandum egrederetur, equitatum omnem in ea parte, qua regis adventus erat, pro castris agitare iubet, portas et proxuma loca tribunis dispertit, deinde ipse pergit ad oppidum atque uti superiore die murum aggreditur. interim Iugurtha ex occulto repente nostros invadit:\nqui in proxumo locati fuerant, paulisper territi perturbantur, reliqui cito subveniunt.\nneque diutius Numidae resistere quivissent, ni pedites cum equitibus permixti magnam cladem in congressu facerent. quibus illi freti non, uti equestri proelio solet, sequi, dein cedere, sed advorsis equis concurrere, implicare ac perturbare aciem: ita expeditis peditibus suis hostis paene victos dare."}, {"milestone": [{"@unit": "chapter", "@n": "60"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.102"}, "#text": "Eodem tempore apud Zamam magna vi certabatur. ubi quisque legatus aut tribunus curabat, eo acerrume niti, neque alius in alio magis quam in sese spem habere; pariterque oppidani agere: oppugnare aut parare omnibus locis, avidius alteri alteros sauciare quam semet tegere,\nclamor permixtus hortatione laetitia gemitu, item strepitus armorum ad caelum ferri, tela utrimque volare.\nsed illi, qui moenia defensabant, ubi hostes  paulum modo pugnam remiserant, intenti proelium equestre prospectabant.\neos, uti quaeque Iugurthae res erant, laetos modo, modo pavidos animadvorteres; ac, sicuti audiri a suis aut cerni possent, monere alii, alii hortari, aut manu significare aut niti corporibus, et ea huc et illuc quasi vitabundi aut iacientes tela agitare.\nquod ubi Mario cognitum est  nam is in ea parte curabat , consulto lenius agere ac diffidentiam rei simulare, pati Numidas sine tumultu regis proelium visere.\nita illis studio suorum adstrictis repente magna vi aggreditur. et iam scalis egressi milites prope summa ceperant, quom oppidani concurrunt; lapides, ignem, alia praeterea tela ingerunt.\nnostri primo resistere; deinde ubi unae atque alterae scalae conminutae, qui supersteterant adflicti sunt, ceteri, quoquo modo potuere, pauci integri, magna pars volneribus confecti abeunt.\ndenique utrimque proelium nox diremit."}, {"milestone": [{"@unit": "chapter", "@n": "61"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "62"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "pb": [{"@id": "p.103"}, {"@id": "p.104"}], "#text": "Metellus postquam videt frustra inceptum neque oppidum capi neque Iugurtham nisi ex insidiis aut suo loco pugnam facere et iam aestatem exactam esse, ab Zama discedit et in iis urbibus, quae ad se defecerant satisque munitae loco aut moenibus erant, praesidia inponit.\nceterum exercitum in provinciam, quae proxuma est Numidiae, hiemandi gratia conlocat.\nneque id tempus ex aliorum more quieti aut luxuriae concedit, sed, quoniam armis bellum parum procedebat, insidias regi per amicos tendere et eorum perfidia pro armis uti parat.\nigitur Bomilcarem, qui Romae cum Iugurtha fuerat et inde vadibus datis clam de Massivae nece iudicium fugerat, quod ei per maxumam amicitiam maxuma copia fallundi  erat, multis pollicitationibus aggreditur. ac primo efficit, uti ad se conloquundi gratia occultus veniat; deinde fide data, si Iugurtham vivom aut necatum sibi tradidisset, fore ut illi senatus inpunitatem et sua omnia concederet,\nfacile Numidae persuadet, quom ingenio infido tum metuenti, ne, si pax cum Romanis fieret, ipse per condiciones ad supplicium traderetur.\n\nis, ubi primum opportunum fuit, Iugurtham anxium ac miserantem fortunas suas adcedit, monet atque lacrumans obtestatur, uti aliquando sibi liberisque et genti Numidarum optume meritae provideat: omnibus proeliis sese victos, agrum vastatum, multos mortalis captos occisos, regni opes conminutas esse; satis saepe iam et virtutem militum et fortunam temptatam; caveat, ne illo cunctante Numidae sibi consulant.\nhis atque talibus aliis ad deditionem regis animum inpellit.\nmittuntur ad imperatorem legati, qui Iugurtham imperata facturum dicerent ac sine ulla pactione sese regnumque suom in illius fidem tradere.\nMetellus propere cunctos senatorii ordinis ex hibernis accersi iubet; eorum et aliorum, quos idoneos ducebat, consilium habet.\nita more maiorum ex consili decreto per legatos Iugurthae imperat argenti pondo ducenta milia, elephantos omnis, equorum et armorum aliquantum.\nquae postquam sine mora facta sunt, iubet omnis perfugas vinctos adduci.\neorum magna pars, uti iussum erat, adducti; pauci, quom primum deditio coepit, ad regem Bocchum in Mauretaniam abierant.\nigitur Iugurtha, ubi armis virisque et pecunia spoliatus est, quom ipse ad imperandum Tisidium vocaretur, rursus coepit flectere animum suom et ex mala conscientia digna timere.\ndenique multis diebus per dubitationem consumptis, quom modo taedio rerum advorsarum omnia bello  potiora duceret, interdum secum ipse reputaret, quam gravis casus in servitium ex regno foret, multis magnisque praesidiis nequiquam perditis de integro bellum sumit.\net Romae senatus de provinciis consultus Numidiam Metello decreverat."}, {"milestone": [{"@unit": "chapter", "@n": "63"}, {"@unit": "section", "@n": "1"}, {"@unit": "section", "@n": "2"}], "#text": "Per idem tempus Uticae forte C. Mario per hostias dis supplicanti magna atque mirabilia portendi haruspex dixerat: proinde quae animo agitabat, fretus dis ageret, fortunam quam saepissume experiretur; cuncta prospere eventura.\nat illum iam antea consulatus ingens cupido exagitabat, ad quem capiundum praeter vetustatem familiae alia omnia abunde erant: industria, probitas, militiae magna scientia, animus belli ingens domi modicus, lubidinis et divitiarum victor, tantummodo gloriae avidus."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "#text": "Sed is natus et omnem pueritiam Arpini altus, ubi primum aetas militiae patiens fuit, stipendiis faciundis, non Graeca facundia neque urbanis munditiis sese exercuit: ita inter artis bonas integrum ingenium brevi adolevit.\nergo, ubi primum tribunatum militarem a populo petit, plerisque faciem eius ignorantibus, factis notus per omnis tribus declaratur.\ndeinde ab eo magistratu alium, post alium sibi peperit, semperque in potestatibus eo modo agitabat, ut ampliore quam gerebat dignus haberetur.\ntamen is ad id locorum talis vir  nam postea ambitione praeceps datus est  consulatum adpetere non audebat. etiam tum alios magistratus plebs, consulatum nobilitas inter se per manus tradebat.\nnovos nemo tam clarus neque tam egregiis factis erat, quin indignus illo honore et <is> quasi pollutus haberetur."}, {"milestone": [{"@unit": "chapter", "@n": "64"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "65"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.106"}, "#text": "Igitur ubi Marius haruspicis dicta eodem intendere videt, quo cupido animi hortabatur, ab Metello petundi gratia missionem rogat. quoi quamquam virtus, gloria atque alia optanda bonis superabant, tamen inerat contemptor animus et superbia, commune nobilitatis malum.\nitaque primum conmotus insolita re mirari eius consilium et quasi per amicitiam monere, ne tam prava inciperet neu super fortunam animum gereret: non omnia omnibus cupiunda esse, debere illi res suas satis placere; postremo caveret id petere a populo Romano, quod illi iure negaretur.\npostquam haec atque alia talia dixit neque animus Mari flectitur, respondit, ubi primum potuisset per negotia publica, facturum sese quae peteret.\nac postea saepius eadem postulanti fertur dixisse, ne festinaret abire: satis mature illum cum filio suo consulatum petiturum. is eo tempore contubernio patris ibidem militabat, annos natus circiter viginti. quae res Marium quom pro honore, quem adfectabat, tum contra Metellum vehementer accenderat.\nita cupidine atque ira, pessumis consultoribus, grassari; neque facto ullo neque dicto abstinere, quod modo ambitiosum foret; milites, quibus in hibernis praeerat, laxiore imperio quam antea habere; apud negotiatores, quorum magna multitude Uticae erat, criminose simul et magnifice de bello loqui: dimidia pars exercitus si sibi permitteretur, paucis diebus Iugurtham in catenis habiturum; ab imperatore consulto trahi, quod homo inanis et regiae superbiae imperio nimis gauderet.\nquae omnia illis eo firmiora videbantur, quia diuturnitate belli res familiaris corruperant et animo cupienti nihil satis festinatur.\n\nerat praeterea in exercitu nostro Numida quidam nomine Gauda, Mastanabalis filius, Masinissae nepos, quem Micipsa testamento secundum heredem scripserat, morbis confectus et ob eam  causam mente paulum inminuta.\nquoi Metellus petenti, more regum ut sellam iuxta poneret, item postea custodiae causa turmam equitum Romanorum, utrumque negaverat: honorem, quod eorum modo foret, quos populus Romanus reges appellavisset; praesidium, quod contumeliosum in eos foret, si equites Romani satellites Numidae traderentur.\nhunc Marius anxium aggreditur atque hortatur, ut contumeliarum in imperatorem cum suo auxilio poenas petat. hominem ob morbos animo parum valido secunda oratione extollit: illum regem, ingentem virum, Masinissae nepotem esse; si Iugurtha captus aut occisus foret, imperium Numidiae sine mora habiturum; id adeo mature posse evenire, si ipse consul ad id bellum missus foret.\nitaque et illum et equites Romanos, milites et negotiatores, alios ipse, plerosque pacis spes inpellit, uti Romam ad suos necessarios aspere in Metellum de bello scribant, Marium imperatorem poscant.\nsic illi a multis mortalibus honestissuma suffragatione consulatus petebatur. simul ea tempestate plebs nobilitate fusa per legem Mamiliam novos extollebat. ita Mario cuncta procedere."}, {"milestone": [{"@unit": "chapter", "@n": "66"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "67"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.107"}, "#text": "Interim Iugurtha, postquam omissa deditione bellum incipit, cum magna cura parare omnia, festinare: cogere exercitum; civitatis, quae ab se defecerant, formidine aut ostentando praemia adfectare; conmunire suos locos, arma tela aliaque, quae spe pacis amiserat, reficere aut conmercari; servitia Romanorum adlicere et eos ipsos, qui in praesidiis erant, pecunia temptare; prorsus nihil intactum neque quietum pati, cuncta agitare.\nigitur Vagenses, quo Metellus initio Iugurtha pacificante praesidium imposuerat, fatigati regis suppliciis neque antea voluntate alienati, principes civitatis inter se coniurant. nam volgus, uti plerumque solet et maxume Numidarum, ingenio mobili, seditiosum atque discordiosum erat,  cupidum novarum rerum, quieti et otio advorsum. dein conpositis inter se rebus in diem tertium constituunt, quod is festus celebratusque per omnem Africam ludum et lasciviam magis quam formidinem ostentabat.\nsed ubi tempus fuit, centuriones tribunosque militaris et ipsum praefectum oppidi T. Turpilium Silanum alius alium domos suas invitant. eos omnis praeter Turpilium inter epulas obtruncant, postea milites palantis inermos, quippe in tali die ac sine imperio, aggrediuntur.\nidem plebes fa- cit, pars edocti ab nobilitate, alii studio talium rerum incitati, quis acta consiliumque ignorantibus tumultus ipse et res novae satis placebant.\n\nRomani milites, inproviso metu incerti ignarique, quid potissumum facerent, trepidare. arcem oppidi, ubi signa et scuta erant, praesidium hostium <obsidebat>; portae ante clausae fugam prohibebant; ad hoc mulieres puerique pro tectis aedificiorum saxa et alia, quae locus praebebat, certatim mittere.\nita neque caveri anceps malum neque a fortissumis infirmissumo generi resisti posse: iuxta boni malique, strenui et inbelles inulti obtruncari.\nin ea tanta asperitate saevissumis Numidis et oppido undique clauso Turpilius praefectus unus ex omnibus Italicis intactus profugit. id misericordiane hospitis an pactione aut casu ita evenerit, parum comperimus, nisi, quia illi in tanto malo turpis vita integra fama potior fuit, inprobus intestabilisque videtur."}, {"milestone": [{"@unit": "chapter", "@n": "68"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "chapter", "@n": "69"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.108"}, "#text": "Metellus postquam de rebus Vagae actis comperit, paulisper maestus ex conspectu abit. deinde ubi ira et aegritudo permixta sunt, cum maxuma cura ultum ire iniurias festinat.\nlegionem, cum qua hiemabat, et quam plurumos potest Numidas equites pariter cum occasu solis expedites educit et postera die circiter hora tertia pervenit in quandam planitiem locis paulo superioribus circumventam.\nibi milites fessos itineris magnitudine et  iam abnuentis omnia docet oppidum Vagam non amplius mille passuum abesse, decere illos reliquom laborem aequo animo pati, dum pro civibus suis, viris fortissumis atque miserrumis, poenas caperent; praeterea praedam benigne ostentat.\nsic animis eorum adrectis equites in primo late, pedites quam artissume ire et signa occultare iubet.\n\nVagenses ubi animum advortere ad se vorsum exercitum pergere, primo, uti erat res, Metellum esse rati portas clausere; deinde ubi neque agros vastari et eos, qui primi aderant, Numidas equites vident, rursum Iugurtham arbitrati cum magno gaudio obvii procedunt.\nequites peditesque repente signo dato alii volgum effusum oppido caedere, alii ad portas festinare, pars turris capere: ira atque praedae spes amplius quam lassitudo posse.\nita Vagenses biduom modo ex perfidia laetati; civitas magna et opulens cuncta poenae aut praedae fuit.\nTurpilius, quem praefectum oppidi unum ex omnibus profugisse supra ostendimus, iussus a Metello causam dicere, postquam sese parum expurgat, condemnatus verberatusque capite poenas solvit; nam is civis ex Latio erat."}, {"milestone": [{"@unit": "chapter", "@n": "70"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "71"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "72"}, {"@unit": "section", "@n": "1"}, {"@unit": "section", "@n": "2"}], "pb": [{"@id": "p.109"}, {"@id": "p.110"}], "#text": "Per idem tempus Bomilcar, quoius impulsu Iugurtha deditionem, quam metu deseruit, inceperat, suspectus regi et ipse eum suspicions novas res cupere, ad perniciem eius dolum quaerere, die noctuque fatigare animum.\ndenique omnia temptando socium sibi adiungit Nabdalsam. hominem nobilem, magnis opibus, clarum acceptumque popularibus suis, qui plerumque seorsum ab rege exercitum ductare et omnis res exequi solitus erat, quae Iugurthae fesso aut maioribus adstricto  superaverant; ex quo illi gloria opesque inventae.\nigitur utriusque consilio dies insidiis statuitur; cetera, uti res posceret, ex tempore parari placuit.\nNabdalsa ad exercitum profectus, quem inter hiberna Romanorum iussus habebat, ne ager inultis hostibus vastaretur.\nis postquam magnitudine facinoris perculsus ad tempus non venit metusque rem impediebat, Bomilcar, simul cupidus incepta patrandi et timore soci anxius, ne omisso vetere consilio novom quaereret, litteras ad eum per homines fidelis mittit, in quis mollitiam socordiamque viri accusare, testari deos, per quos iuravisset, monere, ne praemia Metelli in pestem convorteret: Iugurthae exitium adesse, ceterum suane an Metelli virtute periret, id modo agitari; proinde reputaret cum animo suo, praemia an cruciatum mallet.\n\nsed quom eae litterae adlatae, forte Nabdalsa exercito corpore fessus in lecto quiescebat, ubi cognitis Bomilcaris verbis primo cura,\ndeinde, uti aegrum animum solet, somnus cepit.\nerat ei Numida quidam negotiorum curator, fidus acceptusque et omnium consiliorum nisi novissumi particeps.\nqui postquam adlatas litteras audivit et ex consuetudine ratus opera aut ingenio suo opus esse in tabernaculum introiit, dormiente illo epistulam super caput in pulvino temere positam su- mit ac perlegit, dein propere cognitis insidiis ad regem pergit.\nNabdalsa paulo post experrectus ubi neque epistulam repperit et rem omnem, uti acta erat, [ex perfu- gis] cognovit, primo indicem persequi conatus, postquam id frustra fuit, Iugurtham placandi gratia adcedit: dicit. quae ipse paravisset facere, perfidia clientis sui praeventa; lacrumans obtestatur per amicitiam perque sua antea fideliter acta, ne super tali scelere suspectum sese haberet.\n\nad ea rex, aliter atque animo gerebat, placide respondit. Bomilcare aliisque multis, quos socios  insidiarum cognoverat, interfectis iram oppresserat, ne qua ex eo negotio seditio oreretur.\nneque post id locorum Iugurthae dies aut nox ulla quieta fuit: neque loco neque mortali quoiquam aut tempori satis credere, civis hostisque iuxta metuere, circumspectare omnia et omni stre- pitu pavescere, alio <atque alio> loco, saepe contra decus regium, noctu requiescere, interdum somno excitus arreptis armis tumultum facere: ita formidine quasi vecordia exagitari."}, {"milestone": [{"@unit": "chapter", "@n": "73"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "#text": "Igitur Metellus, ubi de casu Bomilcaris et indicio patefacto ex perfugis cognovit, rursus tamquam ad integrum bellum cuncta parat festinatque.\nMarium fatigantem de profectione, simul et invitum et offensum sibi parum idoneum ratus, domum dimittit.\net Romae plebes litteris, quae de Metello ac Mario missae erant, cognitis volenti animo de ambobus acceperant.\nimperatori nobilitas, quae antea decori fuit, invidiae esse; at illi alteri generis humilitas favorem addiderat. ceterum in utroque magis studia partium quam bona aut mala sua moderata.\npraeterea seditiosi magistratus volgum exagitare, Metellum omnibus contionibus capitis arcessere, Mari virtutem in maius celebrare.\ndenique plebes sic accensa, uti opifices agrestesque omnes, quorum res fidesque in manibus sitae erant, relictis operibus frequentarent Marium et sua necessaria post illius honorem ducerent.\nita perculsa nobilitate post multas tempestates novo homini consulatus mandatur. et postea populus a tribune plebis T. Manlio Mancino rogatus, quem vellet cum Iugurtha bellum gerere, frequens Marium iussit. sed paulo ... decreverat: ea res frustra fuit."}, {"milestone": [{"@unit": "chapter", "@n": "74"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Eodem tempore Iugurtha amissis amicis, quorum plerosque ipse necaverat, ceteri formidine pars ad Romanos, alii ad regem Bocchum profugerant, quom neque bellum geri sine administris posset et novorum fidem in tanta perfidia veterum experiri periculosum duceret, varius incertusque agitabat. neque illi res neque consilium aut quisquam hominum satis placebat: itinera praefectosque in dies mutare; modo advorsum hostis, interdum in solitudines pergere; saepe in fuga ac post paulo in armis spem habere; dubitare, virtuti an fidei popularium minus crederet: ita quocumque intenderat, res advorsae erant.\nsed inter eas moras repente sese Metellus cum exercitu ostendit. Numidae ab Iugurtha pro tempore parati instructique, dein proelium incipitur.\nqua in parte rex pugnae adfuit, ibi aliquamdiu certatum, ceteri eius omnes milites primo congressu pulsi fugatique. Romani signorum et armorum [et] aliquanto numero, hostium paucorum potiti; nam ferme Numidis in omnibus proeliis magis pedes quam arma tuta sunt."}, {"milestone": [{"@unit": "chapter", "@n": "75"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "chapter", "@n": "76"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "pb": [{"@id": "p.112"}, {"@id": "p.113"}], "#text": "Ea fuga Iugurtha impensius modo rebus suis diffidens cum perfugis et parte equitatus in solitudines, dein Thalam pervenit, in oppidum magnum atque opulentum, ubi plerique thesauri filiorumque eius multus pueritiae cultus erat.\nquae postquam Metello comperta sunt, quamquam inter Thalam flumenque proxumum in spatio milium quinquaginta loca arida atque vasta esse cognoverat, tamen spe patrandi belli, si eius oppidi potitus foret, omnis asperitates supervadere ac naturam etiam vincere aggreditur.\nigitur omnia iumenta sarcinis levari iubet nisi frumento dierum decem, ceterum utris modo et alia aquae idonea portari.\npraeterea conquirit ex agris  quam plurumum potest domiti pecoris eoque inponit vasa quoiusque modi, sed pleraque lignea collecta ex tuguriis Numidarum; ad hoc finitumis imperat,\nqui se post regis fugam Metello dederant, quam plurumum quisque aquae portaret; diem locumque, ubi praesto fueri<n>t, praedicit; ipse ex flumine,\nquam proxumam oppido aquam esse supra diximus, iumenta onerat: eo modo instructus ad Thalam proficiscitur.\ndeinde ubi ad id loci ventum, quo Numidis praeceperat, et castra posita munitaque sunt, tanta repente caelo missa vis aquae dicitur, ut ea modo exercitui satis superque foret.\npraeterea commeatus spe amplior, quia Numidae, sicuti plerique in nova deditione, officia intenderant.\nceterum milites religione pluvia magis usi, eaque res multum animis eorum addidit, nam rati sese dis inmortalibus curae esse. deinde postero die contra opinionem Iugurthae ad Thalam perveniunt. oppidani, qui se locorum asperitate munitos crediderant, magna atque insolita re perculsi, nihilo segnius bellum parare; idem nostri facere.\n\nsed rex, nihil iam infectum Metello credens, quippe qui omnia, arma tela, locos tempora, denique naturam ipsam ceteris imperitantem industria vicerat, cum liberis et magna parte pecuniae ex oppido noctu profugit. neque postea in ullo loco amplius uno die aut una nocte moratus, simulabat sese negoti gratia properare, ceterum proditionem timebat, quam vitare posse celeritate putabat: nam talia consilia per otium et ex opportunitate capi.\nat Metellus, ubi oppidanos proelio intentos, simul oppidum et operibus et loco munitum videt, vallo fossaque moenia circumvenit.\ndein duobus locis ex copia maxume idoneis vineas agere, [superque eas] aggerem iacere et  super aggerem inpositis turribus opus et administros tutari; contra haec oppidani festinare,\nparare; prorsus ab utrisque nihil reliquom fieri.\ndenique Romani, multo ante labore proeliisque fatigati, post dies quadraginta quam eo ventum erat, oppido modo potiti; praeda omnis ab perfugis corrupta.\nii postquam murum arietibus feriri resque suas adflictas vident, aurum atque argentum et alia, quae prima ducuntur, domum regiam conportant. ibi vino et epulis onerati illaque et domum et semet igni corrumpunt, et, quas victi ab hostibus poenas metuerant, eas ipsi volentes pependere."}, {"milestone": [{"@unit": "chapter", "@n": "77"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Sed pariter cum capta Thala legati ex oppido Lepci ad Metellum venerant orantes, uti praesidium praefectumque eo mitteret: Hamilcarem quendam, hominem nobilem factiosum, novis rebus studere, advorsum quem neque imperia magistratuum neque leges valerent; ni id festinaret, in summo periculo suam salutem, illorum socios fore.\nnam Lepcitani iam inde a principio belli Iugurthini ad Bestiam consulem et postea Romam miserant amicitiam societatemque rogatum.\ndeinde ubi ea impetrata, semper boni fidelesque mansere et cuncta a Bestia, Albino Metelloque imperata nave fecerant.\nitaque ab imperatore facile quae petebant adepti. emissae eo cohortes Ligurum quattuor et C. Annius praefectus."}, {"milestone": [{"@unit": "chapter", "@n": "78"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.114"}, "#text": "Id oppidum ab Sidoniis conditum est, quos accepimus profugos ob discordias civilis navibus in eos locos venisse, ceterum situm inter duas Syrtis, quibus nomen ex re inditum.\nnam duo sunt sinus prope in extrema Africa, inpares magnitudine, pari natura; quorum proxuma terrae praealta sunt, cetera uti fors tulit alta alia, alia [in tempestate] vadosa.\nnam ubi mare magnum esse et saevire ventis coepit, limum harenamque et saxa  ingentia fluctus trahunt: ita facies locorum cum ventis simul mutatur.\nSyrtes ab tractu nominatae. eius civitatis lingua modo convorsa conubio Numidarum, legum cultusque pleraque Sidonica; quae eo facilius retinebant, quod procul ab imperio regis aetatem agebant.\ninter illos et frequentem Numidiam multi vastique loci erant."}, {"milestone": [{"@unit": "chapter", "@n": "79"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "pb": {"@id": "p.115"}, "#text": "Sed quoniam in eas regiones per Lepcitanorum negotia venimus, non indignum videtur egregium atque mirabile facinus duorum Carthaginiensium memorare; eam rem nos locus admonuit.\nqua tempestate Carthaginienses pleraque Africa imperitabant, Cyrenenses quoque magni atque opulenti fuere.\nager in medio harenosus, una specie; neque flumen neque mons erat, qui finis eorum discerneret. quae res eos in magno diuturnoque bello inter se habuit.\npostquam utrimque legiones, item classes saepe fusae fugataeque et alteri alteros aliquantum adtriverant, veriti, ne mox victos victoresque defessos alius aggrederetur, per indutias sponsionem faciunt, uti certo die legati domo proficiscerentur: quo in loco inter se obvii fuissent, is communis utriusque populi finis haberetur.\nigitur Carthagine duo fratres missi, quibus nomen Philaenis erat, maturavere iter pergere. Cyrenenses tardius iere. id socordiane an casu accident, parum cognovi.\nceterum solet in illis locis tempestas haud secus atque in mari retinere. nam ubi per loca aequalia et nuda gignentium ventus coortus harenam humo excitavit, ea magna vi agitata ora oculosque inplere solet: ita prospectu impedito morari iter.\npostquam Cyrenenses aliquanto posteriores se esse vi- dent et ob rem corruptam domi poenas metuont, criminari Carthaginiensis ante tempus domo digressos,  conturbare rem, denique omnia malle quam victi abire.\nsed quom Poeni aliam condicionem, tantummodo aequam, peterent, Graeci optionem Carthaginiensium faciunt, ut vel illi, quos finis populo suo peterent, ibi vivi obruerentur, vel eadem condicione sese quem in locum vellent processuros.\nPhilaeni condicione probata seque vitamque suam rei publicae condonavere: ita vivi obruti.\nCarthaginienses in eo loco Philaenis fratribus aras consecravere, aliique illis domi honores instituti. nunc ad rem redeo."}, {"milestone": [{"@unit": "chapter", "@n": "80"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "chapter", "@n": "81"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.116"}, "#text": "Iugurtha postquam amissa Thala nihil satis firmum contra Metellum putat, per magnas solitudines cum paucis profectus pervenit ad Gaetulos, genus hominum ferum incultumque et eo tempore ignarum nominis Romani.\neorum multitudinem in unum cogit ac paulatim consuefacit ordines habere, signa sequi, imperium observare, item alia militaria facere.\npraeterea regis Bocchi proxumos magnis muneribus et maioribus promissis ad studium sui perducit, quis adiutoribus regem aggressus inpellit, uti advorsus Romanos bellum incipiat.\nid ea gratia facilius proniusque fuit, quod Bocchus initio huiusce belli legatos Romam miserat foedus et amicitiam petitum,\nquam rem opportunissumam incepto bello pauci impediverant caeci avaritia, quis omnia honesta atque inhonesta vendere mos erat.\net iam antea Iugurthae filia Boccho nupserat. verum ea necessitudo apud Numidas Maurosque levis ducitur, quia singuli pro opibus quisque quam plurumas uxores, denas alii, alii pluris habent, sed reges eo amplius.\nita animus multitudine distrahitur: nulla pro socia obtinet, pariter omnes viles sunt.\n\nigitur in locum ambobus placitum exercitus conveniunt. ibi fide data et accepta Iugurtha Bocchi animum oratione accendit: Romanos iniustos, profunda  avaritia, communis omnium hostis esse; eandem illos causam belli cum Boccho habere, quam secum et cum aliis gentibus, lubidinem imperitandi, quis omnia regna advorsa sint; tum sese, paulo ante Carthaginiensis, item regem Persen, post uti quisque opulentissumus videatur, ita Romanis hostem fore.\nhis atque aliis talibus dictis ad Cirtam oppidum iter constituunt, quod ibi Q. Metellus praedam captivosque et impedimenta locaverat.\nita Iugurtha ratus aut capta urbe operae pretium fore aut, si Romanus auxilio suis venisset, proelio sese certaturos.\nnam callidus id modo festinabat, Bocchi pacem inminuere, ne moras agitando aliud quam bellum mallet."}, {"milestone": [{"@unit": "chapter", "@n": "82"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "chapter", "@n": "83"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.117"}, "#text": "Imperator postquam de regum societate cognovit, non temere neque, uti saepe iam victo Iugurtha consueverat, omnibus locis pugnandi copiam facit. ceterum haud procul ab Cirta castris munitis reges opperitur, melius esse ratus cognitis Mauris, quoniam is novos hostis adcesserat, ex commodo pugnam facere.\ninterim Roma per litteras certior fit provinciam Numidiam Mario datam; nam consulem factum ante acceperat. quibus rebus supra bonum aut honestum perculsus neque lacrumas tenere neque moderari linguam, vir egregius in aliis artibus nimis molliter aegritudinem pati.\nquam rem alii in superbiam vortebant, alii bonum ingenium contumelia accensum esse, multi quod iam parta victoria ex manibus eriperetur. nobis satis cognitum est illum magis honore Mari quam iniuria sua excruciatum, neque tam anxie laturum fuisse, si adempta provincia alii quam Mario traderetur.\n\nigitur eo dolore impeditus et quia stultitiae videbatur alienam rem periculo suo curare, legatos ad Bocchum mittit postulatum, ne sine causa hostis populo Romano fieret: habere tum magnam copiam societatis amicitiaeque  coniungundae, quae potior bello esset, et, quamquam opibus suis confideret, tamen non debere incerta pro certis mutare. omne bellum sumi facile, ceterum aegerrume desinere; non in eiusdem potestate initium eius et finem esse; incipere quoivis etiam ignavo licere, deponi quom victores velint. proinde sibi regnoque suo consuleret neu florentis res suas cum Iugurthae perditis misceret.\nad ea rex satis placide verba facit: sese pacem cupere, sed Iugurthae fortunarum misereri; si eadem illi copia fieret, omnia conventura.\nrursus imperator contra postulata Bocchi nuntios mittit; ille probare partim, alia abnuere. eo modo saepe ab utroque missis remissisque nuntiis tempus procedere, et ex Metelli voluntate bellum intactum trahi."}, {"milestone": [{"@unit": "chapter", "@n": "84"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.118"}, "#text": "At Marius, ut supra diximus, cupientissuma plebe consul factus, postquam ei provinciam Numidiam populus iussit, antea iam infestus nobilitati, tum vero multus atque ferox instare; singulos modo, modo univorsos laedere; dictitare sese consulatum ex victis illis spolia cepisse, alia praeterea magnifica pro se et illis dolentia.\ninterim quae bello opus erant, prima habere: postulare legionibus supplementum, auxilia a populis et regibus arcessere, praeterea ex Latio sociisque fortissumum quemque, plerosque militiae, paucos fama cognitos, accire et ambiundo cogere homines emeritis stipendiis secum proficisci.\nneque illi senatus, quamquam advorsus erat, de ullo negotio abnuere audebat. ceterum supplementum etiam laetus decreverat, quia neque plebi militia volenti putabatur et Marius aut belli usum aut studia volgi amissurus. sed ea res frustra sperata: tanta lubido cum Mario eundi plerosque invaserat.\nsese  quisque praeda locupletem fore, victorem domum rediturum, alia huiusce modi animis trahebant, et eos non paulum oratione sua Marius adrexerat.\nnam postquam omnibus, quae postulaverat, decretis milites scribere volt, hortandi causa simul et nobilitatem, uti consueverat, exagitandi contionem populi advocavit. deinde hoc modo disseruit:"}, {"milestone": [{"@unit": "chapter", "@n": "85"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.119"}, "#text": "'Scio ego, Quirites, plerosque non isdem artibus imperium a vobis petere et, postquam adepti sunt, gerere: primo industries supplices modicos esse, dein per ignaviam et superbiam aetatem agere. sed mihi contra ea videtur:\nnam quo pluris est univorsa res publica quam consulatus aut praetura, eo maiore cura illam administrari quam haec peti debere.\nneque me fallit, quantum cum maxumo vostro beneficio negoti sustineam. bellum parare simul et aerario parcere, cogere ad militiam eos quos nolis offendere, domi forisque omnia curare et ea agere inter invidos occursantis factiosos opinione, Quirites, asperius est.\nad hoc, alii si deliquere, vetus nobilitas, maiorum fortia facta, cognatorum et affinium opes, multae clientelae, omnia haec praesidio adsunt; mihi spes omnes in memet sitae, quas necesse est virtute et innocentia tutari; nam alia infirma sunt.\net illud intellego, Quirites, omnium ora in me convorsa esse, aequos bonosque favere  quippe mea bene facta rei publicae procedunt , nobilitatem locum invadundi quaerere.\nquo mihi acrius adnitundum est, uti neque vos capiamini et illi frustra sint.\nita ad hoc aetatis a pueritia fui, uti omnis labores et pericula consueta ha- beam.\nquae ante vostra beneficia gratuito faciebam, ea  uti accepta mercede deseram, non est consilium, Quirites.\nillis difficile est in potestatibus temperare, qui per ambitionem sese probos simulavere; mihi, qui omnem aetatem in optumis artibus egi, bene facere iam ex consuetudine in naturam vortit."}, {"milestone": [{"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}, {"@unit": "section", "@n": "25"}], "pb": {"@id": "p.120"}, "#text": "Bellum me gerere cum Iugurtha iussistis, quam rem nobilitas aegerrume tulit. quaeso, reputate cum animis vostris, num id mutare melius sit, si quem ex illo globo nobilitatis ad hoc aut aliud tale negotium mittatis, hominem veteris prosapiae ac multarum imaginum et nullius stipendi: scilicet ut in tanta re ignarus omnium trepidet, festinet, sumat aliquem ex populo monitorem offici sui.\nita plerumque evenit, ut, quem vos imperare iussistis, is sibi imperatorem alium quaerat.\natque ego scio, Quirites, qui, postquam consules facti sunt, et acta maiorum et Graecorum militaria praecepta legere coeperint: praeposteri homines, nam gerere quam fieri tempore posterius, re atque usu prius est.\nconparate nunc, Quirites, cum illorum superbia me hominem novom. quae illi audire aut legere solent, eorum partem vidi, alia egomet gessi; quae illi litteris, ea ego militando didici.\nnunc vos existumate, facta an dicta pluris sint. contemnunt novitatem meam, ego illorum ignaviam; mihi fortuna, illis probra obiectantur.\nquamquam ego naturam unam et communem omnium existumo, sed fortissumum quemque generosissumum.\nac si iam ex patribus Albini aut Bestiae quaeri posset, mene an illos ex se gigni maluerint, quid responsuros creditis nisi  sese liberos quam optumos voluisse?\nquod si iure me despiciunt, faciant item maioribus suis, quibus, uti mihi, ex virtute nobilitas coepit.\ninvident honori meo: ergo invideant labori, innocentiae, periculis etiam meis, quoniam per haec illum cepi.\nverum homines corrupti superbia ita aetatem agunt, quasi vostros honores contemnant; ita hos petunt, quasi honeste vixerint.\nne illi falsi sunt, qui divorsissumas res pariter expectant, ignaviae voluptatem et praemia virtutis.\natque etiam, quod apud vos aut in senatu verba faciunt, pleraque oratione maiores suos extollunt: eorum fortia facta memorando clariores sese putant.\nquod contra est. nam quanto vita illorum praeclarior, tanto horum socordia flagitiosior.\net profecto ita se res habet: maiorum gloria posteris quasi lumen est, neque bona neque mala eorum in occulto patitur.\nhuiusce rei ego inopiam fa- teor, Quirites, verum, id quod multo praeclarius est, meamet facta mihi dicere licet.\nnunc videte, quam iniqui sint. quod ex aliena virtute sibi adrogant, id mihi ex mea non concedunt, scilicet quia imagines hon ha- beo et quia mihi nova nobilitas est, quam certe peperisse melius est quam acceptam corrupisse."}, {"milestone": [{"@unit": "section", "@n": "26"}, {"@unit": "section", "@n": "27"}, {"@unit": "section", "@n": "28"}, {"@unit": "section", "@n": "29"}, {"@unit": "section", "@n": "30"}, {"@unit": "section", "@n": "31"}, {"@unit": "section", "@n": "32"}, {"@unit": "section", "@n": "33"}, {"@unit": "section", "@n": "34"}, {"@unit": "section", "@n": "35"}, {"@unit": "section", "@n": "36"}, {"@unit": "section", "@n": "37"}, {"@unit": "section", "@n": "38"}, {"@unit": "section", "@n": "39"}, {"@unit": "section", "@n": "40"}, {"@unit": "section", "@n": "41"}, {"@unit": "section", "@n": "42"}, {"@unit": "section", "@n": "43"}], "pb": [{"@id": "p.121"}, {"@id": "p.122"}], "#text": "Equidem ego non ignoro, si iam mihi respondere velint, abunde illis facundam et conpositam orationem fore. sed in maxumo vostro beneficio quom omnibus locis meque vosque maledictis lacerent, non placuit reticere, ne quis modestiam in conscientiam duceret. nam me quidem ex animi mei sententia nulla oratio laedere potest: \nquippe vera necesse est bene praedicent, falsa vita moresque mei superant.\nsed quoniam vostra consilia accusantur, qui mihi summum honorem et maxumum negotium inposuistis, etiam atque etiam reputate, num eorum paenitendum sit.\nnon possum fidei causa imagines neque triumphos aut consulatus maiorum meorum ostentare, at, si res postulet, hastas, vexillum, phaleras, alia militaria dona, praeterea cicatrices advorso corpore.\nhae sunt meae imagines, haec nobilitas, non hereditate relicta, ut illa illis, sed quae ego meis plurumis laboribus et periculis quaesivi.\nnon sunt conposita verba mea: parvi id facio.\nipsa se virtus satis ostendit; illis artificio opus est, ut turpia facta oratione tegant, neque litteras Graecas didici: parum placebat eas discere, quippe quae ad virtutem doctoribus nihil profuerant.\nat illa multo optuma rei publicae doctus sum: hostem ferire, praesidia agitare, nihil metuere nisi turpem famam, hiemem et aestatem iuxta pati, humi requiescere, eodem tempore inopiam et laborem tolerare.\nhis ego praeceptis milites hortabor, neque illos arte colam, me opulenter, neque gloriam meam, laborem illorum faciam.\nhoc est utile, hoc civile imperium. namque quom tute per mollitiem agas, exercitum supplicio cogere, id est dominum, non imperatorem esse.\nhaec atque alia talia maiores vostri faciundo seque remque publicam celebravere.\nquis no- bilitas freta, ipse dissimilis moribus, nos illorum aemulos contemnit et omnis honores non ex merito sed quasi  debitos a vobis repetit.\nceterum homines superbissumi procul errant. maiores eorum omnia quae licebat illis reliquere: divitias, imagines, memoriam sui praeclaram; virtutem non reliquere, neque poterant: ea sola neque datur dono neque accipitur.\nsordidum me et incultis moribus aiunt, quia parum scite convivium exorno neque histrionem ullum neque pluris preti coquom quam vilicum habeo.\nquae mihi lubet confiteri, Quirites. nam ex parente meo et ex aliis sanctis viris ita accepi, munditias mulieribus, viris laborem convenire, omnibusque bonis oportere plus gloriae quam divitiarum esse; arma, non supellectilem decori esse.\nquin ergo, quod iuvat, quod carum aestumant, id semper faciant: ament, potent; ubi adulescentiam habuere, ibi senectutem agant, in conviviis, dediti ventri et turpissumae parti corporis; sudorem, pulverem et alia talia relinquant nobis, quibus illa epulis iucundiora sunt.\nverum non ita est. nam ubi se flagitiis dedecoravere turpissumi viri, bonorum praemia ereptum eunt.\nita iniustissume luxuria et ignavia, pessumae artes, illis, qui coluere eas, nihil officiunt, rei publicae innoxiae cladi sunt."}, {"milestone": [{"@unit": "section", "@n": "44"}, {"@unit": "section", "@n": "45"}, {"@unit": "section", "@n": "46"}, {"@unit": "section", "@n": "47"}, {"@unit": "section", "@n": "48"}, {"@unit": "section", "@n": "49"}, {"@unit": "section", "@n": "50"}], "pb": {"@id": "p.123"}, "#text": "Nunc quoniam illis, quantum mei mores, non illorum flagitia poscebant, respondi, pauca de re publica loquar.\nprimum omnium de Numidia bonum habete animum, Quirites. nam quae ad hoc tempus Iugurtham tutata sunt, omnia removistis: avaritiam, inperitiam atque superbiam; deinde exercitus ibi est locorum sciens, sed mehercule magis strenuos quam felix,\nnam magna pars eius avaritia aut temeritate ducum adtrita est.\nquam ob rem vos, quibus militaris aetas est, adnitimini mecum et capessite rem publicam, neque quemquam ex  calamitate aliorum aut imperatorum superbia metus ceperit. egomet in agmine aut in proelio consultor idem et socius periculi vobiscum adero, meque vosque in omnibus rebus iuxta geram.\net profecto dis iuvantibus omnia matura sunt: victoria, praeda, laus. quae si dubia aut procul essent, tamen omnis bonos rei publicae subvenire decebat.\netenim nemo ignavia inmortalis factus est, ne- que quisquam parens liberis, uti aeterni forent, optavit, magis uti boni honestique vitam exigerent.\nplura dice- rem, Quirites, si timidis virtutem verba adderent; nam strenuis abunde dictum puto.'"}, {"milestone": [{"@unit": "chapter", "@n": "86"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "Huiusce modi oratione habita Marius, postquam plebis animos adrectos videt, propere commeatu, stipendio, armis aliisque utilibus navis onerat, cum his A. Manlium legatum proficisci iubet.\nipse interea milites scribere, non more maiorum neque ex classibus, sed uti quoiusque lubido erat, capite censos plerosque.\nid factum alii inopia bonorum, alii per ambitionem consulis memorabant, quod ab eo genere celebratus auctusque erat et homini potentiam quaerenti egentissumus quisque opportunissumus, quoi neque sua cara, quippe quae nulla sunt, et omnia cum pretio honesta videntur."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "87"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.124"}, "#text": "Igitur Marius cum aliquanto maiore numero, quam decretum erat, in Africam profectus paucis diebus Uticam advehitur.\nexercitus ei traditur a P. Rutilio legato; nam Metellus conspectum Mari fugerat, ne videret ea, quae audita animus tolerare nequiverat.\n\nsed consul expletis legionibus cohortibusque auxiliariis in agrum fertilem et praeda onustum proficiscitur, omnia ibi capta militibus donat; dein castella et oppida natura et viris parum munita aggreditur, proelia multa, ceterum levia, alia aliis  locis facere.\ninterim novi milites sine metu pugnae adesse, videre fugientis capi aut occidi, fortissumum quemque tutissumum, armis libertatem patriam parentisque et alia omnia tegi, gloriam atque divitias quaeri.\nsic brevi spatio novi veteresque coaluere, et virtus omnium aequalis facta."}, {"milestone": {"@unit": "section", "@n": "4"}, "#text": "At reges, ubi de adventu Mari cognoverunt, divorsi in locos difficilis abeunt. ita Iugurthae placuerat, speranti mox effusos hostis invadi posse, Romanos sicuti plerosque remoto metu laxius licentiusque futuros."}, {"milestone": [{"@unit": "chapter", "@n": "88"}, {"@unit": "section", "@n": "1"}], "#text": "Metellus interea Romam profectus contra spem suam laetissumis animis accipitur, plebi patribusque, postquam invidia decesserat, iuxta carus."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "89"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.125"}, "#text": "Sed Marius inpigre prudenterque suorum et hostium res pariter attendere: cognoscere, quid boni utrisque aut contra esset, explorare itinera regum, consilia et insidias eorum antevenire, nihil apud se remissum neque aqud illos tutum pati.\nitaque et Gaetulos et Iugurtham ex sociis nostris praedas agentis saepe aggressus in itinere fuderat ipsumque regem haud procul ab oppido Cirta armis exuerat.\nquae postquam gloriosa modo neque belli patrandi cognovit, statuit urbis, quae viris aut loco pro hostibus et advorsum se opportunissumae erant, singulas circumvenire: ita Iugurtham aut praesidiis nudatum <iri>, si ea pateretur, aut proelio certaturum.\nnam Bocchus nuntios ad eum saepe miserat: velle populi Romani amicitiam; ne quid ab se hostile timeret.\nid simulaveritne, quo inprovisus gravior accideret, an mobilitate ingeni pacem atque bellum mutare solitus, parum exploratum est.\n\nsed consul, uti statuerat, oppida castellaque munita adire, partim vi, alia metu aut praemia ostentando avortere ab hostibus.\nac primo mediocria gerebat, existumans  Iugurtham ob suos tutandos in manus venturum.\nsed ubi illum procul abesse et aliis negotiis intentum accepit, maiora et magis aspera aggredi tempus visum est."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "chapter", "@n": "90"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "chapter", "@n": "91"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": [{"@id": "p.126"}, {"@id": "p.127"}], "#text": "Erat inter ingentis solitudines oppidum magnum atque valens nomine Capsa, quoius conditor Hercules Libys memorabatur. eius cives apud Iugurtham immunes, levi imperio et ob ea fidelissumi habebantur, muniti advorsum hostis non moenibus modo et armis atque viris, verum etiam multo magis locorum asperitate.\nnam praeter oppido propinqua alia omnia vasta, inculta, egentia aquae, infesta serpentibus, quarum vis sicuti omnium ferarum inopia cibi acrior. ad hoc natura serpentium ipsa perniciosa siti magis quam alia re accenditur.\neius potiundi Marium maxuma cupido invaserat, quom propter usum belli tum quia res aspera videbatur et Metellus oppidum Thalam magna gloria ceperat, haud dissimiliter situm munitumque, nisi quod apud Thalam non longe a moenibus aliquot fontes erant, Capsenses una modo atque ea intra oppidum iugi aqua, cetera pluvia utebantur.\nid ibique et in omni Africa, quae procul a mari incultius agebat, eo facilius tolerabatur, quia Numidae plerumque lacte et ferina carne vescebantur et neque salem neque alia irritamenta gulae quaerebant:\ncibus illis advorsum famem atque sitim, non lubidini neque luxuriae erat.\n\nigitur consul omnibus exploratis, credo dis fretus  nam contra tantas difficultates consilio satis providere non poterat, quippe etiam frumenti inopia temptabatur, quia Numidae pabulo pecoris magis quam arvo student et, quodcumque natum fuerat, iussu regis in loca  munita contulerant, ager autem aridus et frugum vacuos ea tempestate, nam aestatis extremum erat , tamen pro rei copia satis providenter exornat.\npecus omne, quod superioribus diebus praedae fuerat, equitibus auxiliariis agundum adtribuit, A. Manlium legatum cum cohortibus expeditis ad oppidum Laris, ubi stipendium et commeatum locaverat, ire iubet dicitque se praedabundum post paucos dies eodem venturum.\nsic incepto suo occultato pergit ad flumen Tanain.\n\nceterum in itinere cottidie pecus exercitui per centurias, item turmas aequaliter distribuerat et, ex coriis utres uti fierent, curabat; simul inopiam frumenti lenire et ignaris omnibus parare quae mox usui forent. denique sexto die, quom ad flumen ventum est, maxuma vis utrium effecta.\nibi castris levi munimento positis milites cibum capere atque, uti simul cum occasu solis egrederentur, paratos esse iubet, omnibus sarcinis abiectis aqua modo seque et iumenta onerare.\ndein postquam tempus visum, castris egreditur, noctemque totam itinere facto consedit; idem proxuma facit; dein tertia multo ante lucis adventum pervenit in locum tumulosum ab Capsa non amplius duum milium intervallo, ibique quam occultissume potest cum omnibus copiis opperitur.\nsed ubi dies coepit et Numidae nihil hostile metuentes multi oppido egressi, repente omnem equitatum et cum iis velocissumos pedites cursu tendere ad Capsam et portas obsidere iubet; deinde ipse intentus propere sequi neque milites praedari sinere.\nquae postquam oppidani cognovere, res trepidae, metus ingens, malum inprovisum, ad hoc pars civium extra moenia in hostium potestate coegere, uti deditionem facerent.\nceterum oppidum incensum, Numidae puberes interfecti, alii omnes venundati, praeda militibus divisa.\nid facinus contra ius belli non avaritia neque scelere  consulis admissum, sed quia locus Iugurthae opportunus, nobis aditu difficilis, genus hominum mobile, infidum, ante neque beneficio neque metu coercitum."}, {"milestone": [{"@unit": "chapter", "@n": "92"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Postquam tantam rem peregit Marius sine ullo suorum incommodo, magnus et clarus antea, maior atque clarior haberi coepit.\nomnia non bene consulta in virtutem trahebantur: milites, modesto imperio habiti simul et locupletes, ad caelum ferre; Numidae magis quam mortalem timere; postremo omnes, socii atque hostes, credere illi aut mentem divinam esse aut deorum nutu cuncta portendi.\nsed consul, ubi ea res bene evenit, ad alia oppida pergit, pauca repugnantibus Numidis capit, plura <deserta> propter Capsensium miserias igni corrumpit: luctu atque caede omnia conplentur.\ndenique multis locis potitus ac plerisque exercitu incruento aliam rem aggreditur, non eadem asperitate qua Capsensium, ceterum haud secus difficilem."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "chapter", "@n": "93"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "chapter", "@n": "94"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": [{"@id": "p.128"}, {"@id": "p.129"}, {"@id": "p.130"}], "#text": "Namque haud longe a flumine Muluccha, quod Iugurthae Bocchique regnum diiungebat, erat inter ceteram planitiem mons saxeus, mediocri castello satis patens, in inmensum editus, uno perangusto aditu relicto; nam omnis natura velut opere atque consulto praeceps.\nquem locum Marius, quod ibi regis thesauri erant, summa vi capere intendit. sed ea res forte quam consilio melius gesta.\nnam castello virorum atque armorum satis magna vis et frumenti et fons aquae; aggeribus turribusque et aliis machinationibus locus inportunus; iter castellanorum angustum admodum, utrimque praecisum.\nea vineae cum ingenti periculo frustra agebantur; nam quom eae  paulo processerant, igni aut lapidibus corrumpebantur.\nmilites neque pro opere consistere propter iniquitatem loci neque inter vineas sine periculo administrare: op- tumus quisque cadere aut sauciari, ceteris metus augeri.\n\nat Marius multis diebus et laboribus consumptis anxius trahere cum animo suo, omitteretne inceptum, quoniam frustra erat, an fortunam opperiretur, qua saepe prospere usus fuerat.\nquae quom multos dies noctisque aestuans agitaret, forte quidam Ligus, ex cohortibus auxiliariis miles gregarius, castris aquatum egressus haud procul ab latere castelli, quod avorsum proeliantibus erat, animum advortit inter saxa repentis cocleas, quarum quom unam atque alteram, dein plures peteret, studio legundi paulatim prope ad summum montis egressus est.\nubi postquam solitudinem intellexit, more ingeni humani cupido difficilia faciundi animum adorta.\net forte in eo loco grandis ilex coaluerat inter saxa, paulum modo prona, deinde inflexa atque aucta in altitudinem, quo cuncta gignentium natura fert. quoius ramis modo, modo eminentibus saxis nisus Ligus in castelli planitiem pervenit, quod cuncti Numidae intenti proeliantibus aderant.\nexploratis omnibus, quae mox usui fore ducebat, eadem regreditur, non temere, uti ascenderat, sed temptans omnia et circumspiciens.\nitaque Marium propere adit, acta edocet, hortatur, ab ea parte qua ipse ascenderat castellum temptet, pollicetur sese itineris periculique ducem.\nMarius cum Ligure promissa eius cognitum ex praesentibus misit. quorum uti quoiusque ingenium erat, ita rem difficilem aut facilem nuntiavere; consulis animus tamen paulum adrectus.\nitaque ex copia tubicinum et cornicinum numero quinque quam velocissumos delegit et cum  iis, praesidio qui forent, quattuor centuriones, omnisque Liguri parere iubet et ei negotio proxumum diem constituit.\n\nsed ubi ex praecepto tempus visum, paratis conpositisque omnibus ad locum pergit. ceterum illi, qui escensuri erant, praedocti ab duce arma ornatumque mutaverant: capite atque pedibus nudis, uti prospectus nisusque per saxa facilius foret; super terga gladii et scuta, verum ea Numidica ex coriis, ponderis gratia simul et offensa quo levius streperent.\nigitur praegrediens Ligus saxa et si quae vetustate radices eminebant, laqueis vinciebat, quibus adlevati milites facilius escenderent, interdum timidos insolentia itineris levare manu; ubi paulo asperior ascensus erat, singulos prae se inermos mittere, deinde ipse cum illorum armis sequi; quae dubia nisui videbantur, potissumus temptare ac saepius eadem ascendens descendensque, dein statim digrediens ceteris au- daciam addere.\nigitur diu multumque fatigati tandem in castellum perveniunt, desertum ab ea part, quod omnes sicut aliis diebus advorsum hostis aderant. Marius ubi ex nuntiis quae Ligus egerat cognovit, quamquam toto die intentos proelio Numidas habuerat, tum vero cohortatus milites et ipse extra vineas egressus testudine acta succedere et simul hostem tormentis sagittariisque et funditoribus eminus terrere.\nat Numidae, saepe antea vineis Romanorum subvorsis, item incensis, non castelli moenibus sese tutabantur, sed pro muro dies noctisque agitare, male dicere Romanis ac Mario vecordiam obiectare, militibus nostris Iugurthae servitium minari, secundis rebus feroces esse.\ninterim omnibus, Romanis hostibusque, proelio intentis, magna utrimque vi pro gloria  atque imperio his illis pro salute certantibus, repente a tergo signa canere; ac primo mulieres et pueri, qui visum processerant, fugere, deinde uti quisque muro proxumus erat, postremo cuncti, armati inermesque.\nquod ubi accidit, eo acrius Romani instare, fundere ac plerosque tantummodo sauciare, dein super occisorum corpora vadere, avidi gloriae certantes murum petere, neque quemquam omnium praeda morari.\nsic forte correcta Mari temeritas gloriam ex culpa invenit."}, {"milestone": [{"@unit": "chapter", "@n": "95"}, {"@unit": "section", "@n": "1"}], "#text": "Ceterum, dum ea res geritur, L. Sulla quaestor cum magno equitatu in castra venit, quos uti ex Latio et a sociis cogeret, Romae relictus erat."}, {"milestone": [{"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Sed quoniam nos tanti viri res admonuit, idoneum visum est de natura cultuque eius paucis dicere. neque enim alio loco de Sullae rebus dicturi sumus et L. Sisenna, optume et diligentissume omnium, qui eas res dixere, persecutus, parum mihi libero ore locutus videtur.\nIgitur Sulla gentis patriciae nobilis fuit, familia prope iam extincta maiorum ignavia, litteris Graecis atque Latinis iuxta [atque doctissume] eruditus, animo ingenti, cupidus voluptatum sed gloriae cupidior; otio luxurioso esse, tamen ab negotiis numquam voluptas remorata, nisi quod de uxore potuit honestius consuli; facundus, callidus et amicitia facilis, ad simulanda negotia altitudo ingeni incredibilis, multarum rerum ac maxume pecuniae largitor.\natque illi felicissumo omnium ante civilem victoriam numquam super industriam fortuna fuit, multique dubitavere, fortior an felicior esset. nam postea quae fecerit, incertum habeo pudeat an pigeat magis disserere."}, {"milestone": [{"@unit": "chapter", "@n": "96"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Igitur Sulla, uti supra dictum est, postquam in Africam atque in castra Mari cum equitatu venit, rudis antea et ignarus belli, sollertissumus omnium in paucis tempestatibus factus est.\nad hoc milites benigne appellare, multis rogantibus, aliis per se ipse dare beneficia, invitus accipere, sed ea properantius quam aes mutuom reddere, ipse ab nullo repetere, magis id laborare, ut illi quam plurumi deberent, ioca atque seria cum humillumis agere,\nin operibus, in agmine atque ad vigilias multus adesse, neque interim, quod prava ambitio solet, consulis aut quoiusquam boni famam laedere, tantummodo neque consilio neque manu priorem alium pati, plerosque antevenire.\nquibus rebus et artibus brevi Mario militibusque carissumus factus."}, {"milestone": [{"@unit": "chapter", "@n": "97"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "At Iugurtha, postquam oppidum Capsam aliosque locos munitos et sibi utilis simul et magnam pecuniam amiserat, ad Bocchum nuntios mittit: quam primum in Numidiam copias adduceret; proeli faciundi tempus adesse.\nquem ubi cunctari accepit et dubium belli atque pacis rationes trahere, rursus uti antea proxumos eius donis corrupit, ipsique Mauro pollicetur Numidiae partem tertiam, si aut Romani Africa expulsi aut integris suis finibus bellum conpositum foret.\neo praemio illectus Bocchus cum magna multitudine Iugurtham adcedit."}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "98"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "chapter", "@n": "99"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": [{"@id": "p.132"}, {"@id": "p.133"}], "#text": "Ita amborum exercitu coniuncto Marium, iam in hiberna proficiscentem, vix decuma parte die reliqua invadunt, rati noctem, quae iam aderat, et victis sibi munimento fore et, si vicissent, nullo impedimento, quia locorum scientes erant, contra Romanis utrumque casum in tenebris difficiliorem fore.\nigitur simul consul ex multis de hostium adventu cognovit, et ipsi hostes aderant,  et prius quam exercitus aut instrui aut sarcinas conligere, denique ante quam signum aut imperium ullum accipere quivit, equites Mauri atque Gaetuli, non acie neque ullo more proeli sed catervatim, uti quosque fors conglobaverat, in nostros incurrunt.\nqui omnes trepidi inproviso metu ac tamen virtutis memores aut arma capiebant aut capientis alios ab hostibus defensabant; pars equos escendere, obviam ire hostibus; pugna latrocinio magis quam proelio similis fieri. sine signis, sine ordinibus equites peditesque permixti cedere alii, alii obtruncari, multi contra advorsos acerrume pugnantes ab tergo circumveniri; neque virtus neque arma satis tegere, quia hostes numero plures et undique circumfusi erant. denique Romani veteres [novique] et ob ea scientes belli, si quos locus aut casus coniunxerat, orbis facere atque ita ab omnibus partibus simul tecti et instructi hostium vim sustentabant.\n\nneque in eo tam aspero negotio Marius territus aut magis quam antea demisso animo fuit, sed cum turma sua, quam ex fortissumis magis quam familiarissumis paraverat, vagari passim ac modo laborantibus suis succurrere, modo hostis, ubi confertissumi obstiterant, invadere; manu consulere militibus, quoniam imperare conturbatis omnibus non poterat.\niamque dies consumptus erat, quom tamen barbari nihil remittere atque, uti reges praeceperant, noctem pro se rati acrius instare.\ntum Marius ex copia rerum consilium trahit atque, uti suis receptui locus esset, collis duos propinquos inter se occupat, quorum in uno castris parum amplo fons aquae magnus erat, alter usui opportunus, quia magna parte editus et praeceps pauca  munimenta quaerebat.\nceterum apud aquam Sullam cum equitibus noctem agitare iubet, ipse paulatim disperses milites neque minus hostibus conturbatis in unum contrahit, dein cunctos pleno gradu in collem subducit.\nita reges loci difficultate coacti proelio deterrentur, neque tamen suos longius abire sinunt, sed utroque colle mul- titudine circumdato effusi consedere.\ndein crebris ignibus factis plerumque noctis barbari more suo laetari, exultare, strepere vocibus; et ipsi duces feroces, quia non fugerant, pro victoribus agere.\nsed ea cuncta Romanis ex tenebris et editioribus locis facilia visu magnoque hortamento erant.\n\nplurumum vero Marius inperitia hostium confirmatus quam maxumum silentium haberi iubet, ne signa quidem, uti per vigilias solebant, canere. deinde ubi lux adventabat, defessis iam hostibus ac paulo ante somno captis, de inproviso vigiles, item cohortium turmarum legionum tubicines simul omnis signa canere, milites clamorem tollere atque portis erumpere iubet.\nMauri atque Gaetuli, ignoto et horribili sonitu repente exciti, neque fugere neque arma capere neque omnino facere aut providere quicquam poterant:\nita cunctos strepitu clamore, nullo subveniente, nostris instantibus, tumultu formidine terror quasi vecordia ceperat. denique omnes fusi fugatique arma et signa militaria pleraque capta, pluresque eo proelio quam omnibus superioribus interempti. nam somno et metu insolito impedita fuga."}, {"milestone": [{"@unit": "chapter", "@n": "100"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.134"}, "#text": "Dein Marius, uti coeperat, in hiberna it: propter commeatum in oppidis maritumis agere decreverat; neque tamen victoria socors aut insolens factus, sed pariter atque in conspectu hostium quadrato agmine incedere.  Sulla cum equitatu apud dextumos, in sinistra parte\nA. Manlius cum funditoribus et sagittariis, praeterea cohortis Ligurum curabat. primos et extremos cum expeditis manipulis tribunos locaverat.\nperfugae, minume carl et regionum scientissumi, hostium iter explorabant. simul consul quasi nullo inposito omnia providere, apud omnis adesse, laudare et increpare merentis.\nipse armatus intentusque, item milites cogebat. neque secus atque iter facere, castra munire, excubitum in porta cohortis ex legionibus, pro castris equites auxiliarios mittere, praeterea alios super vallum in munimentis locare, vigilias ipse circumire, non tam diffidentia futurum quae imperavisset, quam uti militibus exaequatus cum imperatore labor volentibus esset.\net sane Marius illoque aliisque temporibus Iugurthini belli pudore magis quam malo exercitum coercebat. quod multi per ambitionem fieri aiebant: [quod] a pueritia cousuetam duritiam et alia, quae ceteri miserias vocant, voluptati habuisse; nisi tamen res publica pariter ac saevissumo imperio bene atque decore gesta."}, {"milestone": [{"@unit": "chapter", "@n": "101"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}], "pb": {"@id": "p.135"}, "#text": "Igitur quarto denique die haud longe ab oppido Cirta undique simul speculatores citi sese ostendunt, qua re hostis adesse intellegitur.\nsed quia divorsi redeuntes alius ab alia parte atque omnes idem significabant, consul incertus, quonam modo aciem instrueret, nullo ordine conmutato advorsum omnia paratus ibidem opperitur.\nita Iugurtham spes frustrata, qui copias in quattuor partis distribuerat, ratus ex omnibus aeque aliquos ab tergo hostibus venturos.\ninterim Sulla, quem primum  hostes attigerant, cohortatus suos turmatim et quam maxume confertis equis ipse aliique Mauros invadunt, ceteri in loco manentes ab iaculis eminus emissis corpora tegere et, si qui in manus venerant, obtruncare.\ndum eo modo equites proeliantur, Bocchus cum peditibus, quos Volux, filius eius, adduxerat neque in priore pugna, in itinere morati, adfuerant, postremam Romanorum aciem invadunt.\ntum Marius apud primos agebat, quod ibi Iugurtha cum plurumis erat. dein Numida cognito Bocchi adventu clam cum paucis ad pedites convortit. ibi latine  nam apud Numantiam loqui didicerat  exclamat nostros frustra pugnare, paulo ante Marium sua manu interfectum. simul gladium sanguine oblitum ostendere, quem in pugna satis inpigre occiso pedite nostro cruentaverat.\nquod ubi milites accepere, magis atrocitate rei quam fide nuntii terrentur, simulque barbari animos tollere et in perculsos Romanos acrius incedere.\niamque paulum a fuga aberant, quom Sulla profligatis iis, quos advorsum ierat, rediens ab latere Mauris incurrit. Bocchus statim avortitur.\nat Iugurtha, dum sustentare suos et prope iam adeptam victoriam retinere cupit, circumventus ab equitibus, dextra sinistraque omnibus occisis solus inter tela hostium vitabundus erumpit.\natque interim Marius fugatis equitibus adcurrit auxilio suis, quos pelli iam acceperat.\ndenique hostes iam undique fusi. tum spectaculum horribile in campis patentibus: sequi fugere, occidi capi; equi atque viri adflicti, ac multi volneribus acceptis neque fugere posse neque quietem pati, niti modo ac statim concidere; postremo omnia, qua visus erat, constrata telis armis cadaveribus, et inter ea humus infecta sanguine."}, {"milestone": [{"@unit": "chapter", "@n": "102"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Post ea loci consul haud dubie iam victor pervenit in oppidum Cirtam,quo initio profectus intenderat.\neo post diem quintum, quam iterum barbari male pugnaverant, legati a Boccho veniunt, qui regis verbis ab Mario petivere, duos quam fidissumos ad eum mitteret, velle de suo et de populi Romani commodo cum iis disserere. ille statim L. Sullam et A. Manlium ire iubet.\nqui quamquam acciti ibant, tamen placuit verba apud regem facere, ut ingenium aut avorsum flecterent aut cupidum pacis vehementius accenderent.\nitaque Sulla, quoius fa- cundiae, non aetati a Manlio concessum, pauca verba huiusce modi locutus:"}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}], "pb": {"@id": "p.137"}, "#text": "'Rex Bocche, magna laetitia nobis est, quom te talem virum di monuere, uti aliquando pacem quam bellum malles neu te optumum cum pessumo omnium Iugurtha miscendo conmaculares, simul nobis demeres acerbam necessitudinem, pariter te errantem atque illum sceleratissumum persequi.\nad hoc populo Romano iam a prin- cipio inopi melius visum amicos quam servos quaerere, tutiusque rati volentibus quam coactis imperitare.\ntibi vero nulla opportunior nostra amicitia, primum quia procul absumus, in quo offensae minumum, gratia par ac si prope adessemus; dein quia parentis abunde habemus, amicorum neque nobis neque quoiquam omnium satis fuit.\natque hoc utinam a principio tibi placuisset: profecto ex populo Romano ad hoc tempus multo plura bona accepisses, quam mala perpessus esses.\nsed  quoniam humanarum rerum fortuna pleraque regit, quoi scilicet placuit et vim et gratiam nostram te experiri, nunc, quando per illam licet, festina atque, uti coepisti, perge.\nmulta atque opportuna habes, quo facilius errata officiis superes.\npostremo hoc in pectus tuom demitte, numquam populum Romanum beneficiis victum esse. nam bello quid valeat, tute scis.'"}, {"milestone": [{"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}], "#text": "Ad ea Bocchus placide et benigne, simul pauca pro delicto suo verba facit: se non hostili animo, sed ob regnum tutandum arma cepisse.\nnam Numidiae partem, unde vi Iugurtham expulerit, iure belli suam factam; eam vastari a Mario pati nequivisse. praeterea missis antea Romam legatis repulsum ab amicitia.\nceterum vetera omittere ac tum, si per Marium liceret, legatos ad senatum missurum.\ndein copia facta animus barbari ab amicis flexus, quos Iugurtha, cognita legatione Sullae et Manli metuens id, quod parabatur, donis corruperat."}, {"milestone": [{"@unit": "chapter", "@n": "103"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.138"}, "#text": "Marius interea exercitu in hibernaculis conposito cum expeditis cohortibus et parte equitatus proficiscitur in loca sola obsessum turrim regiam, quo Iugurtha perfugas omnis praesidium inposuerat.\ntum rursus Bocchus, seu reputando quae sibi duobus proeliis venerant, seu admonitus ab aliis amicis, quos incorruptos Iugurtha reliquerat, ex omni copia necessariorum quinque delegit, quorum et fides cognita et ingenia validissuma erant.\neos ad Marium ac deinde, si placeat, Romam legatos ire iubet, agundarum rerum et quocumque modo belli conponundi licentiam ipsis permittit.\nilli mature ad hiberna Romanorum proficiscuntur, deinde in itinere a Gaetulis latronibus circumventi spoliatique pavidi sine decore ad  Sullam profugiunt, quem consul in expeditionem proficiscens pro praetore reliquerat.\neos ille non pro vanis hostibus, uti meriti erant, sed adcurate ac liberaliter habuit. qua re barbari et famam Romanorum avaritiae falsam et Sullam ob munificentiam in sese amicum rati.\nnam etiam tum largitio multis ignota erat; munificus nemo putabatur nisi pariter volens; dona omnia in be- nignitate habebantur.\nigitur quaestori mandata Bocchi patefaciunt; simul ab eo petunt, uti fautor consultorque sibi adsit; copias fidem magnitudinem regis sui et alia, quae aut utilia aut benevolentiae esse credebant, oratione extollunt. dein Sulla omnia pollicito docti, quo modo apud Marium, item apud senatum verba facerent, circiter dies quadraginta ibidem opperiuntur."}, {"milestone": [{"@unit": "chapter", "@n": "104"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.139"}, "#text": "Marius postquam infecto quo intenderat negotio Cirtam redit et de adventu legatorum certior factus est, illosque et Sullam ab Utica venire iubet, item L. Bellienum praetorem, praeterea omnis undique senatorii ordinis, quibuscum mandata Bocchi cognoscit.\nlegatis potestas Romam eundi fit, et ab consule interea indutiae postulabantur. ea Sullae et plerisque placuere; pauci ferocius decernunt, scilicet ignari humanarum rerum, quae fluxae et mobiles semper in advorsa mutantur.\nceterum Mauri impetratis omnibus rebus tres Romam pro- fecti duce Cn. Octavio Rusone, qui quaestor stipendium in Africam portaverat, duo ad regem redeunt. ex iis  Bocchus quom cetera tum maxume benignitatem et studium Sullae lubens accepit.\nRomaeque legatis eius, postquam errasse regem et Iugurthae scelere lapsum deprecati sunt, amicitiam et foedus petentibus hoc modo respondetur:"}, {"milestone": {"@unit": "section", "@n": "5"}, "#text": "'Senatus et populus Romanus benefici et iniuriae memor esse solet. ceterum Boccho, quoniam paenitet, delicti gratiam facit: foedus et amicitia dabuntur, quom meruerit.'"}, {"milestone": [{"@unit": "chapter", "@n": "105"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "chapter", "@n": "106"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "chapter", "@n": "107"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": [{"@id": "p.140"}, {"@id": "p.141"}], "#text": "Quis rebus cognitis Bocchus per litteras a Mario petivit, uti Sullam ad se mitteret, quoius arbitratu communibus negotiis consuleretur,\nis missus cum praesidio equitum atque [peditum] funditorum Balearum. praeterea iere sagittarii et cohors Paeligna cum velitaribus armis, itineris properandi causa, neque his secus atque aliis armis advorsum tela hostium, quod ea levia sunt, muniti.\nsed in itinere quinto denique die Volux, filius Bocchi, repente in campis patentibus cum mille non amplius equitibus sese ostendit, qui temere et effuse euntes Sullae aliisque omnibus et numerum ampliorem vero et hostilem metum efficiebant.\nigitur se quisque expedire, arma atque tela temptare, intendere; timor aliquantus, sed spes amplior, quippe victoribus et advorsum eos, quos saepe vicerant.\ninterim equites exploratum praemissi rem, uti erat, quietam nuntiant.\n\nVolux adveniens quaestorem appellat dicitque se a patre Boccho obviam illis simul et praesidio missum. deinde eum et proxumum diem sine metu coniuncti eunt.\npost ubi castra  locata et diei vesper erat, repente Maurus incerto voltu pavens ad Sullam adcurrit dicitque sibi ex speculatoribus cognitum Iugurtham haud procul abesse. simul, uti noctu clam secum profugeret, rogat atque hortatur.\nille animo feroci negat se totiens fusum Numidam pertimescere: virtuti suorum satis credere; etiam si certa pestis adesset, mansurum potius, quam, proditis quos ducebat, turpi fuga incertae ac forsitan post paulo morbo interiturae vitae parceret.\nceterum ab eodem monitus, uti noctu proficisceretur, consilium adprobat; ac statim milites cenatos esse in castris ignisque quam creberrumos fieri, dein prima vigilia silentio egredi iubet.\niamque nocturno itinere fessis omnibus Sulla pariter cum ortu solis castra metabatur, quom equites Mauri nuntiant Iugurthain circiter duum milium intervallo ante consedisse.\nquod postquam auditum est, tum vero ingens metus nostros invadit; credere se proditos a Voluce et insidiis circumventos. ac fuere qui dicerent manu vindicandum neque apud illum tantum scelus inultum relinquendum.\n\nat Sulla, quamquam eadem existumabat, tamen ab iniuria Maurum prohibet. suos hortatur, uti fortem animum gererent: saepe antea <a> paucis strenuis advorsum multitudinem bene pugriatum; quanto sibi in proelio minus pepercissent, tanto tutiores fore; nec quemquam decere, qui manus armaverit, ab inermis pedibus auxilium petere, in maxumo metu nudum et caecum corpus ad hostis vortere.\ndein Volucem, quoniam hostilia faceret,  Iovem maxumum obtestatus, ut sceleris atque perfidiae Bocchi testis adesset, ex castris abire iubet.\nille lacrumans orare, ne ea crederet: nihil dolo factum, ac magis calliditate Iugurthae, quoi videlicet speculanti iter suom cognitum esset.\nceterum quoniam neque ingentem multitudinem haberet et spes opesque eius ex patre suo penderent, credere illum nihil palam ausurum, quom ipse filius testis adesset.\nqua re optumum factu videri per media eius castra palam transire; sese vel praemissis vel ibidem relictis Mauris solum cum Sulla iturum.\nea res, uti in tali negotio, probata; ac statim profecti, quia de inproviso acciderant, dubio atque haesitante Iugurtha incolumes transeunt.\ndeinde paucis diebus, quo ire intenderant, perventum est."}, {"milestone": [{"@unit": "chapter", "@n": "108"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "chapter", "@n": "109"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.142"}, "#text": "Ibi cum Boccho Numida quidam Aspar nomine multum et familiariter agebat, praemissus ab Iugurtha, postquam Sullam accitum audierat, orator et subdole speculatum Bocchi consilia; praeterea Dabar, Massugradae filius, ex gente Masinissae, ceterum materno genere inpar  nam pater eius ex concubina ortus erat , Mauro ob ingeni multa bona carus acceptusque.\nquem Bocchus fidum esse Romanis multis ante tempestatibus expertus ilico ad Sullam nuntiatum mittit: paratum sese facere quae populus Romanus vellet; conloquio diem locum tempus ipse deligeret, neu Iugurthae legatum pertimesceret; consulto sese omnia cum illo integra habere, quo  res communis licentius gereretur; nam ab insidiis eius aliter caveri nequivisse.\nsed ego comperior Bocchum magis Punica fide quam ob ea, quae praedicabat, simul Romanos et Numidam spe pacis attinuisse multumque cum animo suo volvere solitum, Iugurtham Romanis an illi Sullam traderet; lubidinem advorsum nos, metum pro nobis suasisse.\n\nigitur Sulla respondit se pauca coram Aspare locuturum, cetera occulte nullo aut quam paucissumis praesentibus. simul edocet, quae sibi responderentur.\npostquam, sicuti voluerat, congressi, dicit se missum a consule venisse quaesitum ab eo, pacem an bellum agitaturus foret.\ntum rex, uti praeceptum fuerat, post diem decumum redire iubet, ac nihil etiam nunc decrevisse, sed illo die responsurum. deinde ambo in sua castra digressi.\nsed ubi plerumque noctis processit, Sulla a Boccho occulte accersitur. ab utroque tantummodo fidi interpretes adhibentur, praeterea Dabar internuntius, sanctus vir et ex sententia ambobus. ac statim sic rex incipit:"}, {"milestone": [{"@unit": "chapter", "@n": "110"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.143"}, "#text": "'Numquam ego ratus sum fore uti rex maxumus in hac terra et omnium, quos novi, privato homini gratiam deberem.\net mehercule, Sulla, ante te cognitum multis orantibus, aliis ultro egomet opem tuli, nullius indigus.\nid inminutum, quod ceteri dolere solent, ego laetor. fuerit mihi eguisse aliquando pretium tuae amicitiae, qua apud meum animum nihil carius est. id adeo  experiri licet.\narma viros pecuniam, postremo quicquid animo lubet, sume utere, et, quoad vives, numquam tibi redditam gratiam putaveris: semper apud me integra erit; denique nihil me sciente frustra voles.\nnam, ut ego aestumo, regem armis quam munificentia vinci minus flagitiosum est."}, {"milestone": [{"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "#text": "Ceterum de re publica vostra, quoius curator huc missus es, paucis accipe. bellum ego populo Romano neque feci neque factum umquam volui; at finis meos advorsum armatos armis tutatus sum.\nid omitto, quando vobis ita placet. gerite quod voltis cum Iugurtha bellum.\nego flumen Muluccham, quod inter me et Micipsam fuit, non egrediar neque id intrare Iugurtham sinam. praeterea si quid meque vobisque dignum petiveris, haud repulsus abibis.'"}, {"milestone": [{"@unit": "chapter", "@n": "111"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "pb": {"@id": "p.144"}, "#text": "Ad ea Sulla pro se breviter et modice, de pace et communibus rebus multis disseruit. denique regi patefacit, quod polliceatur, senatum et populum Romanum, quoniam armis amplius valuissent, non in gratiam habituros; faciundum ei aliquid, quod illorum magis quam sua rettulisse videretur. id adeo in promptu esse, quoniam copiam Iugurthae haberet. quem si Romanis tradidisset, fore ut illi plurumum deberetur; amicitiam foedus Numidiae partem, quam nunc peteret, tum ultro adventuram.\nrex primo negitare: cognationem, adfini- tatem, praeterea foedus intervenisse; ad hoc metuere, ne fluxa fide usus popularium animos avorteret, quis et Iugurtha carus et Romani invisi erant.\ndenique saepius fatigatus lenitur et ex voluntate Sullae omnia se  facturum promittit.\nceterum ad simulandam pacem, quoius Numida defessus bello avidissumus erat, quae utilia visa constituunt. ita conposito dolo digrediuntur."}, {"milestone": [{"@unit": "chapter", "@n": "112"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "chapter", "@n": "113"}, {"@unit": "section", "@n": "1"}, {"@unit": "section", "@n": "2"}], "#text": "At rex postero die Asparem, Iugurthae legatum, appellat dicitque sibi per Dabarem ex Sulla cognitum posse condicionibus bellum poni: quam ob rem regis sui sententiam exquireret ille laetus in castra Iugurthae proficiscitur.\ndeinde ab illo cuncta edoctus properato itinere post diem octavum redit ad Bocchum et ei nuntiat Iugurtham cupere omnia quae imperarentur facere, sed Mario parum confidere; saepe antea cum imperatoribus Romanis pacem conventam frustra fuisse.\nceterum Bocchus si ambobus consultum et ratam pacem vellet, daret operam, ut una ab omnibus quasi de pace in conloquium veniretur, ibique sibi Sullam traderet. quom talem virum in potestatem habuisset, tum fore uti iussu senatus aut populi foedus fieret; neque hominem nobilem non sua ignavia sed ob rem publicam in hostium potestate relictum iri.\n\nhaec Maurus secum ipse diu volvens tandem promisit; ceterum dolo an vere cunctatus, parum comperimus. sed plerumque regiae voluntates ut vehementes sic mobiles, saepe ipsae sibi advorsae.\npostea tempore et loco constituto, in conloquium uti de pace veniretur, Bocchus Sullam modo, modo Iugurthae legatum appellare, benigne habere, idem ambobus polliceri. illi pariter laeti ac spei bonae pleni esse."}, {"milestone": [{"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "pb": {"@id": "p.145"}, "#text": "Sed nocte ea, quae proxuma fuit ante diem conloquio decretum, Maurus adhibitis amicis ac statim inmutata voluntate remotis ceteris dicitur secum ipse multum agitavisse, voltu [corporis] <et oculis> pariter  atque animo varius; quae scilicet ita tacente ipso occulta pectoris patefecisse.\ntamen postremo Sullam accersi iubet et ex illius sententia Numidae insidias tendit.\ndeinde ubi dies advenit et ei nuntiatum est Iugurtham haud procul abesse, cum paucis amicis et quaestore nostro quasi obvius honoris causa procedit in tumulum facillumum visu insidiantibus.\neodem Numida cum plerisque necesariis suis inermis, uti dictum erat, adcedit, ac statim signo dato undique simul ex insidiis invaditur.\nceteri obtruncati, Iugurtha Sullae vinctus traditur et ab eo ad Marium deductus est."}, {"milestone": [{"@unit": "chapter", "@n": "114"}, {"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "Per idem tempus advorsum Gallos ab ducibus nostris Q. Caepione et M. Manlio male pugnatum.\nquo metu Italia omnis contremuerat. illique et inde usque ad nostram memoriam Romani sic habuere, alia omnia virtuti suae prona esse, cum Gallis pro salute, non pro gloria certare.\nsed postquam bellum in Numidia confectum et Iugurtham Romam vinctum adduci nuntiatum est, Marius consul absens factus est, et ei decreta provincia Gallia, isque kalendis Ianuariis magna gloria consul triumphavit.\net ea tempestate spes atque opes civitatis in illo sitae."}]}}, {"@lang": "la", "@n": "Hist.", "body": {"pb": [{"@id": "p.146"}, {"@id": "p.156"}], "head": "C. Sallusti Crispi Orationes et Epistulae", "div1": [{"@type": "book", "@n": "Lep", "head": "Oratio Lepidi cons. ad populum Romanum", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "'Clementia et probitas vostra, Quirites, quibus per ceteras gentis maxumi et clari estis, plurumum timoris mihi faciunt advorsum tyrannidem L. Sullae, ne, quae ipsi nefanda aestumatis, ea parum credundo de aliis circumveniamini  praesertim quom illi spes omnis in scelere atque perfidia sit neque se aliter tutum putet, quam si peior atque intestabilior metu vostro fuerit, quo captis libertatis curam miseria eximat  aut, si provideritis, in tutandis periculis magis quam ulciscundo teneamini.\nsatellites quidem eius, homines maxumi nominis, optumis maiorum exemplis, nequeo satis mirari, qui dominationis in vos servitium suom mercedem dant et utrumque per iniuriam malunt quam optumo iure liberi agere:\npraeclara Brutorum atque Aemiliorum et Lutatiorum proles, geniti ad ea, quae maiores virtute peperere, subvortunda.\nnam quid a Pyrrho, Hannibale Philippoque et Antiocho defensum est aliud quam libertas et suae quoique sedes, neu quoi nisi legibus pareremus?\nquae cuncta scaevos iste Romulus quasi ab externis rapta tenet, non tot exercituum clade neque consulum et aliorum principum, quos fortuna belli con- sumpserat, satiatus, sed tum crudelior, quom plerosque secundae res in miserationem ex ira vortunt.\nquin solus omnium post memoriam humani <generis> supplicia in post futuros conposuit, quis prius iniuria quam vita certa esset, pravissumeque per sceleris immanitatem adhuc tutus fuit, dum vos metu gravioris serviti a repetunda libertate terremini."}, {"milestone": [{"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}], "#text": "Agundum atque obviam eundum est, Quirites, ne spolia vostra penes illos sint, non prolatandum neque votis paranda auxilia; nisi forte speratis taedium iam aut pudorem tyrannidis Sullae esse et eum per scelus occupata periculosius dimissurum.\nat ille eo processit, ut nihil gloriosum nisi tutum et omnia retinendae do- minationis honesta aestumet.\nitaque illa quies et otium cum libertate, quae multi probi potius quam laborem cum honoribus capessebant, nulla sunt;\nhac tempestate serviundum aut imperitandum, habendus metus est aut faciundus, Quirites.\nnam quid ultra? quaeve humana superant aut divina inpulluta sunt? populus Romanus, paulo ante gentium moderator, exutus imperio gloria iure, agitandi inops despectusque ne servilia quidem alimenta reliqua habet.\nsociorum et Lati magna vis civitate pro multis et egregiis factis a vobis data per unum prohibentur, et plebis innoxiae patrias sedes occupavere pauci satellites mercedem scelerum.\nleges iudicia aerarium provinciae reges penes unum, denique necis civium et vitae licentia.\nsimul humanas hostias vidistis et sepulcra infecta sanguine civili.\nestne viris reliqui aliud quam solvere iniuriam aut mori per virtutem? quoniam quidem unum omnibus finem natura vel ferro saeptis statuit, neque quisquam extremam necessitatem nihil ausus nisi muliebri ingenio expectat."}, {"milestone": [{"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}], "pb": {"@id": "p.148"}, "#text": "Verum ego seditiosus, uti Sulla ait, qui praemia turbarum queror, et bellum cupiens, qui iura pacis repeto;\nscilicet quia non aliter salvi satisque tuti in imperio eritis, nisi Vettius Picens et scriba Cornelius aliena bene par[a]ta prodegerint, nisi adprobaritis omnes proscriptionem innoxiorum ob divitias, cruciatus virorum illustrium, vastam urbem fuga et caedibus, bona civium miserorum quasi Cimbricam praedam venum aut dono datam.\nat obiectat mihi possessiones ex bonis  proscriptorum. quod quidem scelerum illius vel maxumum est, non me neque quemquam omnium satis tutum fuisse, si recte faceremus. atque illa, quae tum formidine mercatus sum, pretio soluto iure, dominis tamen restituo, neque pati consilium est ullam ex civibus praedam esse.\nsatis illa fuerint, quae rabie contracta toleravimus, manus conserentis inter se Romanos exercitus et arma ab externis in nosmet vorsa. scelerum et contumeliarum omnium finis sit; quorum adeo Sullam non paenitet, ut et facta in gloria numeret et, si liceat, avidius fecerit."}, {"milestone": [{"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}, {"@unit": "section", "@n": "25"}, {"@unit": "section", "@n": "26"}, {"@unit": "section", "@n": "27"}], "pb": {"@id": "p.149"}, "#text": "Neque iam, quid existumetis de illo, sed quantum audeatis, vereor, ne alius alium principem expectantes ante capiamini, non opibus eius, quae futiles et corruptae sunt, sed vostra socordia, qua[m] raptum ire licet et, quam audeas, tam videri felicem.\nnam praeter satellites conmaculatos quis eadem volt aut quis non omnia mutata praeter victoriam? scilicet milites, quorum sanguine Tarulae Scirtoque, pessumis servorum, divitiae partae sunt! an quibus praelatus in magistratibus capiundis Fufidius, ancilla turpis, honorum omnium dehonestamentum?\nitaque maxumam mihi fiduciam parit victor exercitus, quoi per tot volnera et labores nihil praeter tyrannum quaesitum est.\nnisi forte tribuniciam potesta- tem evorsum profecti sunt, per arma conditam a maioribus suis, utique iura et iudicia sibimet extorquerent: egregia scilicet mercede, quom relegati in paludes et silvas contumeliam atque invidiam suam, praemia penes paucos intellegerent. quare igitur tanto agmine atque animis incedit?\nquia secundae res mire sunt vitiis obtentui, quibus labefactis, quam formidatus est, tam contemnetur; nisi forte specie concordiae et pacis, quae sceleri et parricidio suo nomina indidit. neque aliter  rem publicam et belli finem ait, nisi maneat expulsa agris plebes, praeda civilis acerbissuma, ius iudiciumque omnium rerum penes se, quod populi Romani fuit.\nquae si vobis pax et conposita intelleguntur, maxuma turbamenta rei publicae atque exitia probate, adnuite legibus inpositis, accipite otium cum servitio et tradite exem- plum posteris ad rem publicam suimet sanguinis mercede circumveniundam.\nmihi quamquam per hoc summum imperium satis quaesitum erat nomini maiorum, dignitati atque etiam prae<si>dio, tamen non fuit consilium privatas opes facere, potiorque visa est periculosa libertas quieto servitio.\nquae si probatis, adeste, Quirites, et bene iuvantibus divis M. Aemilium consulem ducem et auctorem sequimini ad recipiundam libertatem.'"}], "pb": {"@id": "p.147"}}, {"@type": "book", "@n": "Phil", "head": "Oratio Philippi in senatu", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}, {"@unit": "section", "@n": "5"}], "pb": {"@id": "p.150"}, "#text": "'Maxume vellem, patres conscripti, rem publicam quietam esse aut in periculis a promptissumo quoque defendi, denique prava incepta consultoribus noxae esse. sed contra seditionibus omnia turbata sunt et ab iis, quos prohibere magis decebat; postremo, quae pessumi et stultissumi decrevere, ea bonis et sapientibus faciunda sunt.\nnam bellum atque arma, quamquam vobis invisa, tamen, quia Lepido placent, sumunda sunt; nisi forte quoi pacem praestare et bellum pati consilium est.\npro di boni, qui hanc urbem omissa cura adhuc tegitis, M. Aemilius, omnium flagitiosorum postremus, qui peior an ignavior sit deliberari non potest, exercitum opprimundae libertatis habet et se <e> contempto metuendum effecit; vos mussantes et retractantes verbis et vatum carminibus pacem optatis magis quam defenditis, neque intellegitis mollitia decretorum vobis dignitatem, illi metum detrahi.\natque id iure, quoniam ex rapinis consulatum, ob seditionem provinciam cum exercitu adeptus  est. quid ille ob bene facta cepisset, quoius sceleribus tanta praemia tribuistis?\nat scilicet eos, qui ad postremum usque legatos pacem concordiam et alia huiusce modi decreverunt, gratiam ab eo peperisse. immo despecti et indigni re publica habiti praedae loco aestumantur, quippe metu pacem repetentes, quo habitam amiserant."}, {"milestone": [{"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "#text": "Equidem a principio, quom Etruriam coniurare, proscriptos accersi, largitionibus rem publicam lacerari videbam, maturandum putabam et Catuli consilia cum paucis secutus sum. ceterum illi, qui gentis Aemiliae bene facta extollebant et ignoscundo populi Romani magnitudinem auxisse, nusquam etiam tum Lepidum progressum aiebant, quom privata arma opprimundae libertatis cepisset, sibi quisque opes aut patrocinia quaerundo consilium publicum corruperunt.\nat tum erat Lepidus latro cum calonibus et paucis sicariis, quorum nemo diurna mercede vitam mutaverit; nunc est pro consule cum imperio, non empto sed dato a vobis, cum legatis adhuc iure parentibus, et ad eum concurrere homines omnium ordinum corruptissumi, flagrantes inopia et cupidinibus, scelerum conscientia exagitati, quibus quies in seditionibus, in pace turbae sunt. hi tumultum ex tumultu, bellum ex bello serunt, Saturnini olim, post Sulpici, dein Mari Damasippique, nunc Lepidi satellites.\npraeterea Etruria atque omnes reliquiae belli adrectae, Hispaniae armis sollicitae, Mithridates in latere vectigalium nostrorum, quibus adhuc sustentamur, diem bello circumspicit; quin praeter idoneum ducem nihil abest ad subvortundum imperium.\nquod ego vos oro atque obsecro, patres conscripti, ut animadvortatis ne<u> patiamini licentiam scelerum quasi rabiem ad integros contactu procedere. nam ubi malos praemia sequontur, haud facile quisquam gratuito bonis est."}, {"milestone": [{"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}], "#text": "An expectatis, dum exercitu rursus admoto ferro atque flamma urbem invadat? quod multo propius est ab eo quo agitat statu, quam ex pace et concordia ad arma civilia. quae ille advorsum divina et humana omnia cepit, non pro sua aut quorum simulat iniuria, sed legum ac libertatis subvortundae.\nagitur enim ac laceratur animi cupidine et noxarum metu, expers consili, inquies, haec atque illa temptans; metuit otium, odit bellum; luxu atque licentia carendum videt atque interim abutitur vostra socordia.\nneque mihi satis consili est, metum an ignaviam an dementiam eam appellem, qui videmini [i]tanta mala quasi fulmen optare se quisque ne attingat, sed prohibere ne conari quidem."}, {"milestone": [{"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}], "#text": "et quaeso considerate, quam convorsa rerum natura sit. antea malum publicum occulte, auxilia palam instrue- bantur, et eo boni malos facile anteibant; nunc pax et concordia disturbantur palam, defenduntur occulte. quibus illa placent, in armis sunt, vos in metu.\nquid expectatis? nisi forte pudet aut piget recte facere. an Lepidi mandata animos movere? qui placere ait sua quoique reddi et aliena tenet; belli iura rescindi, quom ipse armis cogat; civitatem confirmari, quibus ademptam negat; concordiae gratia tribuniciam potestatem restitui, ex qua omnes discordiae accensae.\npessume omnium atque inpudentissume, tibine egestas civium et luctus curae sunt? quoi nihil est domi nisi armis partum aut per iniuriam. alterum consulatum petis, quasi primum reddideris, bello concordiam quaeris, quo parta disturbatur, nostri proditor, istis infidus, hostis omnium bonorum. ut te neque hominum neque deorum pudet, quos per fidem aut periurio violasti! qui quando talis es,\nmaneas in sententia et retineas arma, te hortor, neu prolatandis seditioni- bus, inquies ipse, nos in sollicitudine attineas. neque te provinciae neque leges neque di penates civem patiuntur. perge qua coeptas, ut quam maturrume merita invenias."}, {"milestone": [{"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}], "pb": {"@id": "p.152"}, "#text": "Vos autem, patres conscripti, quo usque cunctando  rem publicam intutam patiemini et verbis arma temptabitis? dilectus advorsum vos habiti, pecuniae publice et privatim extortae, praesidia deducta atque inposita: ex lubidine leges imperantur, quom interim vos legatos et decreta paratis. quanto mehercule avidius pacem petieritis, tanto bellum acrius erit, quom intelleget se metu magis quam aequo et bono sustentatum.\nnam qui turbas et caedem civium odisse ait et ob id armato Lepido vos inermos retinet, quae victis toleranda sunt, ea quom facere possitis, patiamini potius censet. ita illi a vobis pacem, vobis ab illo bellum suadet.\nhaec si placent, si tanta torpedo animos oppressit, ut obliti scelerum Cinnae, quoius in urbem reditu decus ordinis huius interiit, nihilo minus vos atque coniuges et liberos Lepido permissuri sitis, quid opus decretis, quid auxilio Catuli? quin is et alii boni rem publicam frustra curant.\nagite ut lubet, parate vobis Cethegi atque alia proditorum patrocinia, qui rapinas et incendia instaurare cupiunt et rursus advorsum deos penatis manus armare. sin libertas et vera magis placent, decernite digna nomine et augete ingenium viris fortibus.\nadest novos exercitus, ad hoc coloniae veterum militum, nobilitas omnis, duces optumi: fortuna meliores sequitur. iam illa, quae socordia nostra conlecta sunt, dilabentur."}, {"milestone": {"@unit": "section", "@n": "22"}, "#text": "Quare ita censeo, quoniam <M.> Lepidus exercitum privato consilio paratum cum pessumis et hostibus rei publicae contra huius ordinis auctoritatem ad urbem ducit, uti Ap. Claudius interrex cum Q. Catulo pro consule et ceteris, quibus imperium est, urbi praesidio sint operamque dent, ne quid res publica detrimenti capiat.'"}], "pb": {"@id": "p.151"}}, {"@type": "book", "@n": "Cott", "head": "Oratio C. Cottae ad Populum Romanum", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "pb": {"@id": "p.153"}, "#text": "'Quirites, multa mihi pericula domi militiaeque, multa advorsa fuere, quorum alia toleravi, partim reppuli  deorum auxiliis et virtute mea; in quis omnibus numquam animus negotio defuit neque decretis labos; malae secundaeque res opes, non ingenium mihi mutabant.\nat contra in his miseriis cuncta me cum fortuna deseruere. praeterea senectus, per se gravis, curam duplicat, quoi misero acta iam aetate ne mortem quidem honestam sperare licet.\nnam si parricida vostri sum et bis genitus hic deos penatis meos patriamque et summum imperium vilia habeo, quis mihi vivo cruciatus satis est aut quae poena mortuo? quin omnia memorata apud inferos supplicia scelere meo vici."}, {"milestone": [{"@unit": "section", "@n": "4"}, {"@unit": "section", "@n": "5"}], "#text": "A prima adulescentia in ore vostro privatus et in magistratibus egi: qui lingua, qui consilio meo, qui pecunia voluere, usi sunt; neque ego callidam facundiam neque ingenium ad male faciundum exercui: avidissumus privatae gratiae maxumas inimicitias pro re publica suscepi; quis victus cum illa simul, quom egens alienae opis plura mala expectarem, vos, Quirites, rursus mihi patriam deosque penatis cum ingenti dignitate dedistis.\npro quibus beneficiis vix satis gratus videar, si singulis animam quam nequeo concesserim. nam vita et mors iura naturae sunt: ut sine dedecore cum civibus fama et fortunis integer agas, id dono datur atque accipitur."}, {"milestone": [{"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}], "pb": {"@id": "p.154"}, "#text": "Consules nos fecistis, Quirites, domi bellique impeditissuma re publica. namque imperatores Hispaniae stipendium milites arma frumentum poscunt, et id res cogit, quoniam defectione sociorum et Sertori per montis fuga neque manu certare possunt neque utilia parare.\nexer- citus in Asia Ciliciaque ob nimias opes Mithridatis aluntur, Macedonia plena hostium est nec minus Italiae marituma et provinciarum, quom interim vectigalia parva et bellis incerta vix partem sumptu<u>m sustinent: ita classe, quae commeatus tuebatur, minore quam antea navigamus.\nhaec si dolo aut socordia nostra contracta sunt, agite, ut monet ira, supplicium sumite: sin fortuna  communis asperior est, quare indigna vobis nobisque et re publica incipitis?"}, {"milestone": [{"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}], "#text": "Atque ego, quoius aetati mors propior est, non deprecor, si quid ea vobis incommodi demitur; neque mox ingenio corporis honestius quam pro vostra salute finem vitae fecerim.\nadsum en C. Cotta consul, facio quod saepe maiores asperis bellis fecere: voveo dedoque me pro re publica.\nquam deinde quoi mandetis, circumspicite; nam talem honorem bonus nemo volet, quom fortunae et maris et belli ab aliis acti ratio reddunda aut turpiter moriundum sit.\ntantummodo in animis habetote non me ob scelus aut avaritiam caesum, sed volente<m> pro maxumis beneficiis animam dono dedisse.\nper vos, Quirites, et gloriam maiorum, tolerate advorsa et consulite rei publicae.\nmulta cura summo imperio inest, multi ingentes labores, quos nequiquam abnuitis et pacis opu- lentiam quaeritis, quom omnes provinciae regna, maria terraeque aspera aut fessa bellis sint.'"}]}, {"@type": "book", "@n": "Pomp", "head": "Epistula Cn. Pompei ad senatum", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}], "#text": "'Si advorsus vos patriamque et deos penatis tot labores et pericula suscepissem, quotiens a prima adule- scentia ductu meo scelestissumi hostes fusi et vobis salus quaesita est, nihil amplius in absentem me statuissetis, quam adhuc agitis, patres conscripti, quem contra aetatem proiectum ad bellum saevissumum cum exercitu optume merito, quantum est in vobis, fame, miserruma omnium morte, confecistis.\nhacine spe populus Romanus liberos suos ad bellum misit? haec sunt praemia pro volneribus et totiens ob rem publicam fuso sanguine? fessus scribundo mittundoque legatos omnis opes et spes privatas meas consumpsi, quom interim a vobis per triennium vix annuos sumptus datus est.\nper deos inmortalis, utrum censetis me vicem aerari praestare an exercitum sine frumento et stipendio habere posse?"}, {"milestone": [{"@unit": "section", "@n": "4"}, {"@unit": "section", "@n": "5"}, {"@unit": "section", "@n": "6"}], "#text": "Equidem fateor me ad hoc bellum maiore studio quam consilio profectum, quippe qui nomine modo imperi a vobis accepto diebus quadraginta exercitum paravi hostisque in cervicibus iam Italiae agentis ab Alpibus in Hispaniam submovi. per eas iter aliud atque Hannibal, nobis opportunius, patefeci.\nrecepi Galliam, Pyrenaeum, Lacetaniam, Indigetis et primum impetum Sertori victoris novis militibus et multo paucioribus sustinui hiememque castris inter saevissumos hostis, non per oppida neque ex ambitione mea egi.\nquid deinde proelia aut expeditiones hibernas, oppida excisa aut recepta enumerem? quando res plus valet quam verba. castra hostium apud Sucronem capta et proelium apud flumen Durium et dux hostium C. Herennius cum urbe Valentia et exercitu deleti satis clara vobis sunt. pro quis, o grati patres, egestatem et famem redditis."}, {"milestone": [{"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}], "#text": "Itaque meo et hostium exercitui par condicio est; namque stipendium neutri datur, victor uterque in Italiam venire potest.\nquod ego vos moneo quaesoque ut animadvortatis neu cogatis necessitatibus privatim mihi consulere.\nHispaniam citeriorem, quae non ab hostibus tenetur, nos aut Sertorius ad internecionem vastavimus, praeter maritumas civitatis: ultro nobis sumptui onerique sunt. Gallia superiore anno Metelli exercitum stipendio frumentoque aluit et nunc malis fructibus ipsa vix agitat. ego non rem familiarem modo, verum etiam fidem consumpsi.\nreliqui vos estis: qui nisi subvenitis, invito et praedicente me exercitus hinc et cum eo omne bellum Hispaniae in Italiam transgredientur.'"}], "pb": {"@id": "p.155"}}, {"@type": "book", "@n": "Macr", "head": "Oratio Macri trib. pleb. ad plebem", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "'Si, Quirites, parum existumaretis, quid inter ius a maioribus relictum vobis et hoc a Sulla paratum servitium interesset, multis mihi disserundum fuit docendique, quas ob iniurias et quotiens a patribus armata plebes secessisset utique vindices paravisset omnis iuris sui tribunos plebis.\nnunc hortari modo reliquom est et ire primum via, qua capessundam arbitror libertatem.\nneque me praeterit, quantas opes nobilitatis solus inpotens inani specie magistratus pellere dominatione incipiam, quantoque tutius factio noxiorum agat quam soli innocentes.\nsed praeter spem bonam ex vobis, quae metum vicit, statui certaminis advorsa pro libertate potiora esse forti viro quam omnino non certavisse."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}], "#text": "Quamquam omnes alii creati pro iure vostro vim cunctam et imperia sua gratia aut spe aut praemiis in vos convortere meliusque habent mercede delinquere quam gratis recte facere.\nitaque omnes concessere iam in pau- corum dominationem, qui per militare nomen aerarium exercitus regna provincias occupavere et arcem habent ex spoliis vostris, quom interim more pecorum vos multitudo singulis habendos fruendosque praebetis, exuti omnibus, quae maiores reliquere; nisi quia vobismet ipsi[s] per suffragia, ut praesides olim, nunc dominos destinatis.\nitaque concessere illuc omnes, at mox, si vo- stra receperitis, ad vos plerique. raris enim animus est ad ea, quae placent, defendunda, ceteri validiorum sunt."}, {"milestone": [{"@unit": "section", "@n": "8"}, {"@unit": "section", "@n": "9"}, {"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}], "pb": {"@id": "p.157"}, "#text": "An dubium habetis, num officere quid vobis uno animo pergentibus possit, quos languidos socordesque perti- muere? nisi forte C. Cotta, ex factione media consul, aliter quam metu iura quaedam tribunis plebis restituit. et quamquam L. Sicinius primus de potestate tribunicia loqui ausus mussantibus vobis circumventus erat, tamen prius illi invidiam metuere, quam vos iniuriae pertaesum  est. quod ego nequeo satis mirari, Quirites; nam spem frustra fuisse intellexistis.\nSulla mortuo, qui scelestum inposuerat servitium, finem mali credebatis: ortus est longe saevior Catulus.\ntumultus intercessit Bruto et Mamerco consulibus. dein C. Curio ad exitium usque insontis tribuni dominatus est.\nLucullus superiore anno quantis animis ierit in L. Quintium, vidistis. quantae denique nunc mihi turbae concitantur! quae profecto in cassum agebantur, si prius quam vos serviundi finem, illi dominationis facturi erant: praesertim quom his civilibus armis dicta alia, sed certatum utrimque de dominatione in vobis sit.\nitaque cetera ex licentia aut odio aut avaritia in tempus arsere; permansit una res modo, quae utrimque quaesita est, et erepta in posterum: vis tribunicia, telum a maioribus libertati paratum.\nquod ego vos moneo quaesoque ut animadvortatis neu nomina rerum ad ignaviam mutantes otium pro servitio appelletis. quo iam ipso frui, si vera et honesta flagitium superaverit, non est condicio: fuisset, si omnino quiessetis. nunc animum advortere et, nisi viceritis, quoniam omnis iniuria gravitate tutior est, artius habebunt."}, {"milestone": [{"@unit": "section", "@n": "14"}, {"@unit": "section", "@n": "15"}, {"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}, {"@unit": "section", "@n": "24"}], "quote": "Quid censes igitur?", "pb": {"@id": "p.158"}, "#text": "aliquis vostrum subiecerit. primum omnium omittundum morem hunc quem agitis inpigrae linguae, animi ignavi, non ultra contionis locum memores libertatis.\ndeinde  ne vos ad virilia illa vocem, quo tribunos plebei modo, patricium magistratum, libera ab auctoribus patriciis suffragia maiores vostri paravere  quom vis omnis, Quirites, in vobis sit et quae iussa nunc pro aliis toleratis, pro vobis agere aut non agere certe possitis, Iovem aut alium quem deum consultorem expectatis?\nmagna illa consulum imperia et patrum decreta vos exequendo rata efficitis, Quirites, ultroque licentiam in vos auctum atque adiutum  properatis.\nneque ego vos ultum iniurias hortor, magis uti requiem cupiatis, neque discordias, uti illi criminantur, sed earum finem volens iure gentium res repeto et, si pertinaciter retinebunt,\nnon arma neque secessionem, tantummodo ne amplius sanguinem vostrum praebeatis, censebo. gerant habeantque suo modo imperia, quaerant triumphos, Mithridatem, Sertorium et reliquias exulum persequantur cum imaginibus suis: absit periculum et labos,\nquibus nulla pars fructus est; nisi forte repentina ista frumentaria lege munia vostra pensantur. qua tamen quinis modiis libertatem omnium aestumavere, qui profecto non amplius possunt alimentis carceris. namque ut illis exiguitate mors prohibetur, senescunt vires, sic neque absolvi<t> cura familiari tam parva res et ignavi quoiusque tenuissumas spes frustratur.\nquae tamen quamvis ampla quoniam serviti pretium ostentaretur, quoius torpedinis erat decipi et vostrarum rerum ultro iniuria<e> gratiam debere? cavendus dolus est.\nnamque alio modo neque valent in univorsos neque conabuntur. itaque simul conparant delenimenta et differunt vos in adventum Cn. Pompei, quem ipsum, ubi pertimuere, sublatum in cervices suas, mox dempto metu lacerant.\nneque eos pudet, vindices uti se ferunt libertatis, tot viros sine uno aut remittere iniuriam non audere aut ius non posse defendere.\nmihi quidem satis spectatum est Pompeium, tantae gloriae adulescentem, malle principem volentibus vobis esse quam illis dominationis socium auctoremque in primis fore tribuniciae potestatis.\nverum, Quirites, antea singuli cives in pluribus, non in uno cuncti praesidia habebatis. neque mortalium quisquam dare aut eripere talia unus poterat."}, {"milestone": [{"@unit": "section", "@n": "25"}, {"@unit": "section", "@n": "26"}, {"@unit": "section", "@n": "27"}, {"@unit": "section", "@n": "28"}], "#text": "Itaque verborum satis dictum est, neque enim ignorantia res claudit.\nverum occupavit nescio qua<e> vos torpedo, qua non gloria movemini neque flagitio, cunctaque praesenti ignavia mutavistis, abunde libertatem rati, <scilicet> quia tergis abstinetur et huc ire licet atque illuc, munera ditium dominorum.\natque haec eadem non sunt agrestibus, sed caeduntur inter potentium inimicitias donoque dantur in provincias magistratibus.\nita pugnatur et vincitur paucis: plebes, quodcumque accidit, pro victis est et in dies magis erit, si quidem maiore cura dominationem illi retinuerint, quam vos repetiveritis libertatem.'"}], "pb": {"@id": "p.159"}}, {"@type": "book", "@n": "Mithr", "head": "Epistula Mithridatis", "p": [{"milestone": [{"@unit": "section", "@n": "1"}, {"@unit": "section", "@n": "2"}, {"@unit": "section", "@n": "3"}, {"@unit": "section", "@n": "4"}], "#text": "'Rex Mithridates regi Arsaci salutem. Omnes, qui secundis rebus suis ad belli societatem orantur, considerare debent, liceatne tum pacem agere, dein, quod quaesitur, satisne pium tutum gloriosum an indecorum sit.\ntibi si perpetua pace frui licet, nisi hostes opportuni et scelestissumi, egregia fama, si Romanos oppresseris, futura est, neque petere audeam societatem et frustra mala mea cum bonis tuis misceri sperem.\natque ea, quae te morari posse videntur, ira in Tigranem recentis belli et meae res parum prosperae, si vera existumare voles, maxume hortabuntur.\nille enim obnoxius qualem tu voles societatem accipiet; mihi fortuna multis rebus ereptis usum dedit bene suadendi et, quod florentibus optabile est, ego non validissumus praebeo exemplum, quo rectius tua conponas."}, {"milestone": [{"@unit": "section", "@n": "5"}, {"@unit": "section", "@n": "6"}, {"@unit": "section", "@n": "7"}, {"@unit": "section", "@n": "8"}, {"@unit": "section", "@n": "9"}], "pb": {"@id": "p.160"}, "name": "Eumenem", "#text": "Namque Romanis cum nationibus populis regibus cunctis una et ea vetus causa bellandi est: cupido profunda imperi et divitiarum. qua primo cum rege Macedonum Philippo bellum sumpsere,\ndum a Carthaginiensibus premebantur, amicitiam simulantes. ei  subvenientem Antiochum concessione Asiae per dolum avortere, ac mox fracto Philippo Antiochus omni cis Taurum agro et decem milibus talentorum spoliatus est.\nPersen deinde, Philippi filium, post multa et varia certamina apud Samothracas deos acceptum in fidem callidi et repertores perfidiae, quia pacto vitam dederant, insomniis occidere.\n, quoius amicitiam gloriose ostentant, initio prodidere Antiocho pacis mercedem; post, habitum custodiae agri captivi, sumptibus et contumeliis ex rege miserrumum servorum effecere, simulatoque inpio testamento filium eius Aristonicum, quia patrium regnum petiverat, hostium more per triumphum duxere; Asia ab ipsis obsessa est.\npostremo Bithyniam Nicomede mortuo diripuere, quom filius Nysa, quam reginam appellaverat, genitus haud dubie esset."}, {"milestone": [{"@unit": "section", "@n": "10"}, {"@unit": "section", "@n": "11"}, {"@unit": "section", "@n": "12"}, {"@unit": "section", "@n": "13"}, {"@unit": "section", "@n": "14"}, {"@unit": "section", "@n": "15"}], "pb": {"@id": "p.161"}, "#text": "Nam quid ego me appellem? quem diiunctum undique regnis et tetrarchiis ab imperio eorum, quia fama erat divitem neque serviturum esse, per Nicomedem bello lacessiverunt, sceleris eorum haud ignarum et ea, quae accidere, testatum antea Cretensis, solos omnium liberos ea tempestate, et regem Ptolemaeum.\natque ego ultus iniurias Nicomedem Bithynia expuli Asiamque, spolium regis Antiochi, recepi et Graeciae dempsi grave servitium.\nincepta mea postremus servorum Archelaus exercitu prodito impedivit. illique, quos ignavia aut prava calliditas, ut meis laboribus tuti essent, armis abstinuit, acerbissumas poenas solvunt, Ptolemaeus pretio in dies bellum prolatans, Cretenses inpugnati semel iam neque finem nisi excidio habitur<i>.\nequidem quom mihi ob ipsorum interna mala dilata proelia magis quam pacem datam intellegerem, abnuente Tigrane, qui mea dicta sero probat, te remoto procul, omnibus aliis obnoxiis, rursus tamen bellum coepi, Marcumque Cottam, Romanum du- cem, apud Calchedona terra fudi, mari exui classe pulcherruma.\napud Cyzicum magno cum exercitu in obsidio  moranti frumentum defuit, nullo circum adnitente; simul hiems mari prohibebat. ita sine vi hostium regredi co- natus in patrium regnum naufragiis apud Parium et Heracleam militum optumos cum classibus amisi.\nrestituto deinde apud Caberam exercitu et variis inter me atque Lucullum proeliis inopia rursus ambos incessit. illi suberat regnum Ariobarzanis bello intactum, ego vastis circum omnibus locis in Armeniam concessi. secutique Romani non me, sed morem suom omnia regna subvortundi, quia multitudinem artis locis pugna prohibuere, inpru- dentiam Tigranis pro victoria ostentant."}, {"milestone": [{"@unit": "section", "@n": "16"}, {"@unit": "section", "@n": "17"}, {"@unit": "section", "@n": "18"}, {"@unit": "section", "@n": "19"}, {"@unit": "section", "@n": "20"}, {"@unit": "section", "@n": "21"}, {"@unit": "section", "@n": "22"}, {"@unit": "section", "@n": "23"}], "pb": {"@id": "p.162"}, "#text": "Nunc quaeso considera, nobis oppressis utrum firmiorem te ad resistundum an finem belli futurum putes? scio equidem tibi magnas opes virorum, armorum et auri esse; et ea re a nobis ad societatem, ab illis ad praedam pe- teris. ceterum consilium est, Tigranis regno integro meis militibus <belli prudentibus> procul ab domo parvo labore per nostra corpora bellum conficere, quo[m] neque vincere neque vinci sine tuo periculo possumus.\nan ignoras Romanos, postquam ad occidentem pergentibus finem Oceanus fecit, arma huc convortisse? neque quicquam a principio nisi raptum habere, domum coniuges agros imperium? convenas olim sine patria parentibus, peste conditos orbis terrarum; quibus non humana ulla neque divina obstant, quin socios amicos, procul iuxta sitos, inopes potentisque trahant excindant, omniaque non serva et maxume regna hostilia ducant?\nnamque pauci libertatem, pars magna iustos dominos volunt; nos suspecti sumus aemuli et in tempore vindices adfuturi.\ntu vero, quoi Seleucea, maxuma urbium, regnumque Persidis inclutis divitiis est, quid ab illis nisi dolum  in praesens et postea bellum expectas?\nRomani arma in omnis habent, acerruma in eos, quibus victis spolia maxuma sunt; audendo et fallundo et bella ex bellis serundo magni facti:\nper hunc morem extinguent omnia aut occident. quod haud difficile est, si tu Mesopotamia, nos Armenia circumgredimur exercitum sine frumento, sine auxiliis, fortuna aut nostris vitiis adhuc incolumem.\nteque illa fama sequetur, auxilio profectum magnis regibus latrones gentium oppressisse.\nquod uti facias, moneo hortorque, neu malis pernicie nostra tuam prolatare quam societate victor fieri.'"}]}]}}]}}}}