{
    "meta":"line",
    "author":"horace",
    "text":{
        "0":"Phoebe silvarumque potens Diana, ",
        "1":"Lucidiim caeli decus, o colendi ",
        "2":"Semper et culti, date quae precamur ",
        "3":"Tempore sacro, ",
        "4":"Quo Sibyllini monuere versus",
        "5":"Virgines lectas puerosque castos ",
        "6":"Dis quibus septem placuere colles ",
        "7":"Dicere carmen. ",
        "8":"Alme Sol, curru nitido diem qui ",
        "9":"Promis et celas aliusque et idem",
        "10":"Nasceris, possis nihil urbe Roma ",
        "11":"Visere maius ! ",
        "12":"Rite maturos aperire partus ",
        "13":"Lenis, Ilithyia, tuere matres, ",
        "14":"Sive tu Lucina probas vocari",
        "15":"Seu Genitalis : ",
        "16":"Diva, producas subolem patrumque ",
        "17":"Prosperes decreta super iugandis ",
        "18":"Feminis prolisque novae feraci ",
        "19":"Lege marita,",
        "20":"Certus undenos deciens per annos ",
        "21":"Orbis ut cantus ref eratque ludos ",
        "22":"Ter die claro totiensque grata ",
        "23":"Nocte frequentes. ",
        "24":"Vosque veraces cecinisse, Parcae,",
        "25":"Quod semel dictumst stabilisque reruni ",
        "26":"Terminus servet, bona iam peractis ",
        "27":"lungite fata. ",
        "28":"Fertilis frugum pecorisque tellus ",
        "29":"Spicea donet Cererem corona ;",
        "30":"Nutriant fetus et aquae salubres ",
        "31":"Et Iovis aurae. ",
        "32":"Condito mitis placidusque telo ",
        "33":"Supplices audi pueros, Apollo ; ",
        "34":"Siderum regina bicornis, audi, '",
        "35":"Luna, puellas : ",
        "36":"Koma si vestrumst opus, Iliaeque ",
        "37":"Litus Etruscum tenuere turmae, ",
        "38":"Iussa pars mutare Lares et urbem ",
        "39":"Sospite cursu,",
        "40":"Cui per ardentem sine fraude Troiam ",
        "41":"Castus Aeneas patriae superstes ",
        "42":"Liberum munivit iter, daturus ",
        "43":"Plura relictis : ",
        "44":"Di, probos mores docili iuventae,",
        "45":"Di, senectuti placidae quietem, ",
        "46":"Romulae genti date remque prolemque ",
        "47":"Et decus omne. ",
        "48":"Quaeque vos bobus veneratur albis ",
        "49":"Clarus Anchisae Venerisque sanguis, ",
        "50":"Impetret, bellante prior, iacentem ",
        "51":"Lenis in hostem. ",
        "52":"iam mari terraque manus potentes ",
        "53":"Medus Albanasque timet secures, ",
        "54":"lam Scythae respousa petunt superbi",
        "55":"Nuper, et Indi. ",
        "56":"lam Fides et Pax et Honor Pudorque ",
        "57":"Priscus et neglecta redire Virtus ",
        "58":"Audet, adparetque beata pleno ",
        "59":"Copia cornu.",
        "60":"Augur et fulgente decorus arcu ",
        "61":"Phoebus acceptusque novem Camenis, ",
        "62":"Qui salutari levat arte fessos ",
        "63":"Corporis artus, ",
        "64":"Si Palatinas videt aequus arces,",
        "65":"Rem que Romanam Latiumque felix ",
        "66":"Alterura in lustrum meliusque semper ",
        "67":"Prorogat aevum. ",
        "68":"Quaeque Aventinum tenet Algiduinque, ",
        "69":"Quindecim Diana preces virorum",
        "70":"Curat et votis puerorum arnicas ",
        "71":"Adplicat aures. ",
        "72":"Haec Tovem sentire deosque cunctos ",
        "73":"Spem bonam cer tarn que domum reporto, ",
        "74":"Doctus et Phoebi chorus et Dianae",
        "75":"Dicere laudes. "
    },
    "edition":"Horace, creator; Shorey, Paul, 1857-1934, editor",
    "englishTitle":"Carmen Saeculare",
    "source":"Perseus Digital Library",
    "originalTitle":"Carmen Saeculare",
    "original-urn":"urn:cts:latinLit:phi0893.phi002.perseus-lat2",
    "language":"latin",
    "sourceLink":"http://www.perseus.tufts.edu/hopper/",
    "urn":"urn:cts:latinLit:phi0893.phi002.perseus-lat2-simple"
}